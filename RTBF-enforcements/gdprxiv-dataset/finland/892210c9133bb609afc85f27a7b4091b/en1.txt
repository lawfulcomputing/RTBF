 

 

1 (27) 

21.4.2021 

Dnro 2477/161/21 

Seuraamuskollegion päätös 

Asia 

Rekisteröidyn yleisen tietosuoja-asetuksen mukaiset oikeu-
det ym. 

Rekisterinpitäjä 

ParkkiPate Oy  

Seuraamuskollegion päätöksen kohteena olevat asiat 

Tietosuojavaltuutetun  toimistossa  on  ajalla  27.3.2017–20.5.2020  saatettu  vireille  
useita  asioita,  joissa  on  ollut  kysymys  rekisterinpitäjän  suorittamasta  henkilötietojen 
käsittelystä.  Suuressa  osassa  asioita  hakija  on  pyytänyt  saada  pääsyä  tietoihin  (ns. 
tarkastusoikeus) ja/tai pyytänyt, että hänen henkilötietonsa poistetaan. Asiassa on li-
säksi ollut kysymys siitä, mitä tietoja rekisterinpitäjä voi pyytää rekisteröidyltä näiden 
oikeuksien  toteuttamiseksi.  Rekisteröidyn  on  tullut  toimittaa  rekisterinpitäjälle  tiedot 
muun muassa henkilötunnuksestaan ja osoitteestaan. Lisäksi asiassa on ollut kysymys 
siitä, voiko rekisterinpitäjä edellyttää rekisteröityä käyttämään tiettyä lomaketta oikeuk-
siensa  toteuttamiseksi.  Niin  ikään  kyseenalaistettu  on  se,  että  rekisterinpitäjä  ei  ole 
suostunut käsittelemään tehtyjä reklamaatioita ilman tietoa reklamaation tekijän osoit-
teesta. Kysymys on ollut myös siitä, että rekisterinpitäjä ei joidenkin hakijoiden mukaan 
ollut toimittanut hakijoille tietoa siitä, mistä heidän tietonsa oli hankittu. Rekisterinpitäjä 
ei liioin ollut lainkaan vastannut yhteen sille rekisterinpitäjän ohjeiden mukaisesti teh-
tyyn rekisteröidyn oikeutta koskevaan pyyntöön. Lisäksi asiassa on ollut kysymys siitä, 
että rekisterinpitäjä on kieltäytynyt poistamasta hakijoiden tietoja. 

1077/452/2017 

Hakija on 27.3.2017 saattanut tietosuojavaltuutetun toimistossa vireille asian, jossa on 
ollut kysymys sekä rekisteröidyn oikeudesta saada pääsy tietoihin että oikeudesta tie-
tojen poistamiseen. Hakijan kertoman mukaan rekisterinpitäjä on jättänyt vastaamatta 
edellä tarkoitettuihin pyyntöihin. 

3361/182/2018 

Hakija on 18.6.2018 saattanut tietosuojavaltuutetun toimistossa vireille asian, jossa on 
ollut kysymys sekä rekisteröidyn oikeudesta saada pääsy tietoihin että oikeudesta tie-
tojen poistamiseen. Hakijan kertoman mukaan hän oli sittemmin saanut paperijäljen-
nökset hänen ja rekisterinpitäjän välisestä sähköpostikirjeenvaihdosta sekä kuvat tuol-
loin tuoreimpiin tapauksiin liittyen. Lopulta hakija oli kertomansa mukaan saanut tiedot 
myös sähköisinä. Hakija ei kuitenkaan kertomansa mukaan ollut saanut vanhimpia tie-
tojaan. Hakija ei kertomansa mukaan ollut saanut vahvistusta tietojen poistamisesta. 
Hakija  on  lisäksi  kyseenalaistanut  sen,  että  rekisteröidyn  on  täytettävä  tietty  lomake 
oikeuksiensa käyttämiseksi. Lomakkeella pyydetään hakijan mukaan tietoja, joita re-
kisterinpitäjällä ei ennestään ole. 

3609/154/2018 

Hakija on 25.6.2018 saattanut tietosuojavaltuutetun toimistossa vireille asian, jossa 
on ollut kysymys rekisteröidyn oikeudesta tietojen poistamiseen. Rekisterinpitäjä ei 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 

 
 
 
 

 
2 (27) 
 

ollut toteuttanut hakijan pyyntöä. Hakija on lisäksi kyseenalaistanut sen, että rekiste-
röidyn on toimitettava rekisterinpitäjälle tieto henkilötunnuksestaan edellä mainitun 
oikeutensa käyttämiseksi. 

4959/182/2018 

Hakija on 14.8.2018 saattanut tietosuojavaltuutetun toimistossa vireille asian, jossa on 
ollut kysymys sekä rekisteröidyn oikeudesta saada pääsy tietoihin että oikeudesta tie-
tojen poistamiseen. Hakija on lisäksi kyseenalaistanut sen, että rekisterinpitäjä oli kiel-
täytynyt käsittelemästä hakijan tekemää reklamaatiota ja rekisteröidyn oikeutta koske-
via pyyntöjä, mikäli hakija ei toimittaisi rekisterinpitäjälle osoite- ja henkilötunnustieto-
jaan.   

5373/182/2018 

Hakija on 27.8.2018 saattanut tietosuojavaltuutetun toimistossa vireille asian, jossa on 
ollut kysymys siitä, että rekisterinpitäjä oli kieltäytynyt käsittelemästä hakijan tekemää 
reklamaatiota, mikäli hakija ei toimittaisi rekisterinpitäjälle tietoa osoitteestaan. 

6175/154/2018 

Hakija on 17.9.2018 saattanut tietosuojavaltuutetun toimistossa vireille asian, jossa on 
ollut kysymys muun muassa rekisteröidyn oikeudesta saada pääsy tietoihin. Hakija oli 
pyytänyt rekisterinpitäjältä tietoa siitä, mistä hänen henkilötietonsa oli hankittu. Hakijan 
kertoman  mukaan  rekisterinpitäjä  ei  ollut  vastannut  hänen  11.6.2018  esittämäänsä 
pyyntöön  saada  pääsy  tietoihin.  Hakija  oli  tehnyt  pyynnön  rekisterinpitäjän  verkkosi-
vuilla olevalla lomakkeella. Koska hakija ei ollut saanut vastausta pyyntöönsä, oli hän 
soittanut rekisterinpitäjän asiakaspalveluun 3.8.2018, mistä huolimatta hakijalle ei ollut 
annettu tietoa siitä, mistä hänen tietonsa oli hankittu. 

6569/182/2018 

Hakija on 26.9.2018 saattanut tietosuojavaltuutetun toimistossa vireille asian, jossa on 
ollut kysymys sekä rekisteröidyn oikeudesta saada pääsy tietoihin että oikeudesta tie-
tojen poistamiseen. Hakija on lisäksi kyseenalaistanut sen, että rekisteröidyn on toimi-
tettava  rekisterinpitäjälle  tieto  henkilötunnuksestaan  edellä  mainittujen  oikeuksiensa 
käyttämiseksi. 

8321/154/2018 

Hakija on 21.11.2018 saattanut tietosuojavaltuutetun toimistossa vireille asian, jossa 
on ollut kysymys rekisteröidyn oikeudesta tietojen poistamiseen. Rekisterinpitäjä ei ol-
lut käsitellyt hakijan pyyntöä. Rekisterinpitäjä oli vaatinut, että hakija täyttää verkkosi-
vuiltaan löytyvän vakiomuotoisen lomakkeen, jossa pakollisena tietona vaaditaan hen-
kilötunnustieto. Rekisterinpitäjä ei ollut perustellut vaatimustaan. 

2669/154/2019 

Hakija on 28.3.2019 saattanut tietosuojavaltuutetun toimistossa vireille asian, jossa on 
ollut kysymys rekisteröidyn oikeudesta tietojen poistamiseen. Rekisterinpitäjä ei ollut 
toteuttanut hakijan pyyntöä. 

5390/152/2019 

 
 
 

 

 
 
 
 

 
3 (27) 
 

 
 
 

Hakija on 10.7.2019 saattanut asiamiehensä välityksellä tietosuojavaltuutetun toimis-
tossa  vireille  asian,  jossa  on  muun  muassa  ollut  kysymys  sekä  rekisteröidyn  oikeu-
desta saada pääsy tietoihin että oikeudesta tietojen poistamiseen. Hakija on kertonut, 
että  rekisterinpitäjä  ei  ollut  antanut  hänelle  pääsyä  pyydettyihin  tietoihin.  Siitä  huoli-
matta, että hakija oli jo toimittanut rekisterinpitäjälle kaikki asiassa tarvittavat tiedot, oli 
rekisterinpitäjä vaatinut, että hakija täyttää lomakkeen. Hakija oli pyytänyt rekisterinpi-
täjältä tietoa siitä, mistä hänen henkilötietonsa oli hankittu. Rekisterinpitäjä ei ollut vas-
tannut hakijan esittämään kysymykseen.  

4035/182/2020 

Hakija on 20.5.2020 saattanut tietosuojavaltuutetun toimistossa vireille asian, jossa on 
ollut kysymys rekisteröidyn oikeudesta tietojen poistamiseen. Rekisterinpitäjä ei ollut 
toteuttanut  hakijan  pyyntöä.  Hakija  oli  myös  pyytänyt  rekisterinpitäjältä  tietoa  siitä, 
mistä hänen henkilötietonsa oli hankittu. Hakijan sähköpostitse tehtyä reklamaatiota ei 
hakijan kertoman mukaan ollut hyväksytty. Hakija on kyseenalaistanut sen, että rekla-
mointilomakkeella oli pyydetty tietoa hänen osoitteestaan.  

Rekisterinpitäjältä saatu selvitys 

Rekisterinpitäjältä on pyydetty selvitystä kustakin edellä luetellusta asiasta. Rekiste-
rinpitäjä on antanut selvityksensä ajalla 28.4.2020–9.6.2020.  

Hakijoiden pyynnöistä saada pääsy tietoihin 

Annetuissa selvityksissä on todettu, että rekisterinpitäjä ei ole toteuttanut kaikkien ha-
kijoiden pyyntöjä saada pääsy tietoihin. Perusteluna on esitetty, että rekisterinpitäjällä 
on oikeus kieltäytyä toimittamasta tietoja, jos se ei riittävällä tavalla pysty tunnistamaan 
rekisteröityä. Pyynnön epäämisen perusteena oli ollut pyynnön esittäjän riittämätön yk-
silöinti. Tehdyistä pyynnöistä oli useimmiten käynyt ilmi ainoastaan rekisteröidyn nimi 
sekä valvontamaksun asianumero. Rekisterinpitäjä ei ole pitänyt näitä tietoja riittävinä 
pyynnön esittäjän tunnistamiseksi. 

Edelleen on todettu, että jos rekisterinpitäjällä on syytä epäillä pyynnön esittäjän hen-
kilöllisyyttä, se voi pyytää tarkastuspyynnön esittäjää toimittamaan yksilöinnin kannalta 
tarpeelliset lisätiedot. Rekisterinpitäjä on pyytänyt hakijoita toimittamaan lisätietoja. Re-
kisterinpitäjällä  on  käytössään  vakiomuotoinen  lomake,  joka  rekisteröityä  pyydetään 
täyttämään  tietoihinsa  päästäkseen.  Lomakkeella  rekisteröityä  pyydetään  ilmoitta-
maan kaikki ne tiedot, joiden rekisterinpitäjä on katsonut olevan tarpeen riittävän yksi-
löinnin kannalta. Hakijat eivät valtaosassa tapauksissa ole rekisterinpitäjän pyynnöstä 
huolimatta täyttäneet lomaketta tai antaneet yksilöinnin kannalta tarvittavia tietoja muil-
lakaan  tavoin.  Lisätiedot  voi  tarvittaessa  toimittaa  myös  postitse.  Rekisterinpitäjä  on 
todennut, että se voi toteuttaa hakijoiden pyynnöt nyt, mikäli hakijat asianmukaisesti 
täyttävät edellä mainitun lomakkeen tai muulla tavoin toimittavat asianmukaiset tiedot 
rekisterinpitäjälle. 

Rekisterinpitäjän vaatimat tiedot  

Annetussa selvityksessä on todettu, että rekisterinpitäjällä on käytössään vakiomuo-
toinen  lomake  sekä  reklamaatioita  että  rekisteritietojen  tarkastuspyyntöä  varten.  Lo-
makkeella pyydetään ilmoittamaan kaikki ne tiedot, joiden rekisterinpitäjä on katsonut 
olevan  tarpeen  riittävän  yksilöinnin  kannalta.  Osoitetiedot  on  katsottu  riittävän 

 

 
 
 
 

 
4 (27) 
 

yksilöinnin  kannalta  tarpeellisiksi.  Rekisterinpitäjä  on  ilmoittanut  katsovansa  olevan 
erittäin tärkeää, että se voi varmistua pyynnön esittäjän henkilöllisyydestä ja näin vält-
tää tietojen päätymisen ulkopuolisten osapuolten käsiin. Osoitetiedot (sähköpostiosoite 
sekä postiosoite) ovat rekisterinpitäjän esittämän mukaan tarpeen, jotta rekisterinpitäjä 
voi toimittaa vastauksensa rekisteröidyn pyyntöön. 

Annetuissa selvityksissä on niin ikään todettu, että rekisterinpitäjä pyytää rekisteritie-
tojen tarkastuspyynnön esittäjältä tietoa tämän henkilötunnuksesta, jotta se voi riittä-
vällä  tavalla varmistua  pyynnön esittäjän  henkilöllisyydestä. Rekisterinpitäjällä  on  oi-
keus kieltäytyä toimittamasta tietoja, jos se ei riittävällä tavalla pysty tunnistamaan re-
kisteröityä. Jos rekisterinpitäjällä on syytä epäillä pyynnön esittäjän henkilöllisyyttä, se 
voi pyytää tarkastuspyynnön esittäjää toimittamaan yksilöinnin kannalta tarpeelliset li-
sätiedot. 

Lomakkeella  pyydetään  seuraavia  tietoja  tarkastuspyynnön  esittäjältä:  valvontamak-
sun asianumero, etunimi, sukunimi, henkilötunnus, osoite (lähiosoite, postinumero ja 
postitoimipaikka) ja sähköpostiosoite. Lomakkeella pyydetään ilmoittamaan kaikki ne 
tiedot, joiden rekisterinpitäjä on katsonut olevan tarpeen riittävän yksilöinnin kannalta. 
Osoitetiedot (sähköpostiosoite sekä postiosoite) ovat tarpeen, jotta rekisterinpitäjä voi 
toimittaa vastauksensa rekisteröidyn pyyntöön.  

Reklamaation  yhteydessä  reklamaation  tekijän  on  ilmoitettava  myös  sen  ajoneuvon 
rekisterinumero,  jota  reklamaatio  koskee.  Tämä  on  tarpeen,  jotta  rekisterinpitäjä  voi 
varmistua siitä, että reklamaatio kohdistetaan oikeaan valvontamaksuun. Rekisterinpi-
täjä on katsonut, että se ei voisi riittävällä tavalla tunnistaa, mistä valvontamaksusta on 
kysymys  pelkän  asianumeron  perusteella  (seitsemän  tai  kymmenen  numeroa  pitkä 
sarja).  Rekisterinumero  on  sellainen  tieto,  joka  rekisterinpitäjällä on  jo entuudestaan 
hallussaan. Rekisterinpitäjä saa pysäköinninvalvontaa suorittaessaan tiedon virheelli-
sesti  pysäköidyn ajoneuvon  rekisterinumerosta.  Tietyllä yksityisellä alueella virheelli-
sesti pysäköidyt ajoneuvot valokuvataan. 

Rekisteritietojen tarkastuspyynnön yhteydessä rekisterinpitäjä saa haltuunsa mahdol-
lisesti  myös  sellaisia  tietoja,  joita  sillä  ei  ennestään  ole  hallussa.  Rekisterinpitäjä  ei 
hanki käyttöönsä ajoneuvon omistajatietoja. Omistajatietojen selvittäminen on ulkois-
tettu kolmannelle (perintätoimintaa harjoittavalle XX Oy:lle). Henkilötietoja voi tulla re-
kisterinpitäjän tietoon myös mahdollisen reklamaatiokäsittelyn kautta, mikäli reklamaa-
tion  tekevä  taho tällaisia tietoja  rekisterinpitäjälle luovuttaa. Rekisterinpitäjä  tarvitsee 
edellä  mainitut  tiedot  laillisten  (lähinnä  KKO:2010:23)  saataviensa  kotiuttamiseksi  ja 
reklamaatiokäsittelyn asianmukaisen toteuttamisen turvaamiseksi. Rekisterinpitäjä on 
katsonut,  että  nämä  tiedot  ovat  tarpeellisia,  jotta  se  voi  tunnistaa  pyynnön  esittäjän 
riittävällä tavalla sekä varmistaa oikeuksien toteutumisen. 

Sekä rekisteritietojen tarkastuspyyntöä että reklamaatiota koskevat tiedot voi toimittaa 
tarvittaessa myös postitse. Rekisterinpitäjä on ilmoittanut katsovansa, että vaatimalla 
tietojen toimitusta lomakkeella se voi varmistua siitä, että kaikki reklamaation tai rekis-
teritietojen tarkastuspyynnön käsittelyn kannalta tarvittavat tiedot toimitetaan sille. 

Mikäli valvontaviranomainen katsoo, että olisi tehokkaampi tapa todentaa yhteydenot-
tajan henkilöllisyys, on rekisterinpitäjä antamassaan selvityksessä pyytänyt tätä asiaa 
koskevaa  ohjeistusta,  jotta  se  voi  täsmentää  nykyisiä  käytäntöjään  paremmin  tieto-
suojasääntelyä vastaavaksi. 

 
 
 

 

 
 
 
 

 
5 (27) 
 

Tietojen alkuperä ja käsittely  

Annetuissa selvityksissä on todettu, että tietojen käsittelyn taustalla on pääasiallisesti 
ollut  suorittamaton  niin  sanottu  yksityisoikeudellinen  valvontamaksu.  Henkilötietojen 
käsittelyn on kerrottu perustuvan yleisen tietosuoja-asetuksen 6 artiklan 1 kohdan ala-
kohtaan b ja f.  

Rekisterinpitäjä  saa  pysäköinninvalvontaa  suorittaessaan  tiedon  virheellisesti  pysä-
köidyn ajoneuvon  rekisterinumerosta.  Tietyllä yksityisellä alueella virheellisesti pysä-
köidyt ajoneuvot valokuvataan. Rekisterinpitäjän asiakkaiden henkilötietoja voi tulla re-
kisterinpitäjän tietoon myös mahdollisen reklamaatiokäsittelyn kautta, mikäli reklamaa-
tion  tekevä  taho tällaisia tietoja  rekisterinpitäjälle luovuttaa. Rekisterinpitäjä  tarvitsee 
tiedot edellä mainittujen laillisten  (lähinnä  KKO:2010:23) saataviensa kotiuttamiseksi 
ja reklamaatiokäsittelyn asianmukaisen toteuttamisen turvaamiseksi.  

Rekisterinpitäjä  ei  hanki  käyttöönsä  ajoneuvon  omistajatietoja,  vaan  omistajatietojen 
selvittäminen on ulkoistettu kolmannelle (perintätoimintaa harjoittavalle XX Oy:lle). Re-
kisterinpitäjällä  ei  ole  käytössään  tällaisia  tietoja.  Rekisterinpitäjä  luovuttaa  virheelli-
sesti pysäköityjen ajoneuvojen (so. ne ajoneuvot, joiden osalta valvontamaksua ei ole 
suoritettu)  rekisterinumerotiedot  XX  Oy:lle.  Muutoin  rekisterinpitäjä  luovuttaa  asiak-
kaidensa henkilötietoja vain voimassa olevan oikeuden erikseen määrittelemissä tilan-
teissa. 

Annetuissa  selvityksissä  on  niin  ikään  todettu,  että  tietojen  käsittelyn  perusteena  on 
pääasiallisesti yrityksen oikeutettujen etujen toteuttaminen, tarkemmin tarve oikeudel-
lisen vaateen laatimiseksi, esittämiseksi tai puolustamiseksi. Annetuissa selvityksissä 
on edelleen todettu, että rekisteröidyllä ei ole oikeutta saada tietojaan poistetuksi. Tie-
tojen käsittelyn on todettu perustuvan myös rekisterinpitäjän lakisääteisten kirjanpito-
velvoitteiden täyttämiseen. 

Annetuissa selvityksissä on edelleen todettu, että tietojen alkuperä on julkisesti saata-
villa rekisteripitäjän tietosuojaselosteella, johon rekisteröidyillä on mahdollisuus tutus-
tua rekisterinpitäjän verkkosivuilla. Tietosuojaselosteen kohdassa 5 (Säännönmukai-
set tietolähteet) on todettu seuraavasti: ”Rekisteriin merkitään ParkkiPate Oy:n henki-
lökuntaan kuuluvilta pysäköinninvalvojilta saadut yksityisoikeudellista valvontamaksua 
koskevat  tiedot  (mukaan  lukien  digitaaliset  ajoneuvoista  otetut  kuvat).  Lisäksi  tietoja 
saadaan rekisteröidyiksi ilmoittautuvilta reklamaatioiden tekijöiltä”. 

Tietojen säilyttäminen 

Hakijoiden pyyntöjä tietojen poistamisesta ei ole toteutettu sillä rekisterinpitäjä on kat-
sonut, että 1) rekisterinpitäjän lakisääteiset velvoitteet (kuten kirjanpitolaki) ja/tai mah-
dolliset oikeudelliset jatkotoimet ovat estäneet tietojen poistamisen. Hakijoiden tietoja 
on  kerrottu  säilytettävän  niin  kauan  kuin  se  suinkin  on  mahdollista  ja  oikeasuhtaista 
(ks. etenkin yleisen tietosuoja-asetuksen 5 artiklan 1 kohdan e alakohta). 

Hakijoiden  tiedot  tullaan  säilyttämään  valvontamaksujen  osalta  hakijoiden  tietojen 
poistamista koskevasta pyynnöstä huolimatta kirjanpitolakiin perustuen (ks. yleisen tie-
tosuoja-asetuksen 17 artikla 3 kohdan b alakohta). Kirjanpitolain 10 §:n 2 momentin 
mukaan kirjanpitoaineisto on säilytettävä vähintään kuusi vuotta sen vuoden lopusta, 
jonka aikana tilikausi on päättynyt. Saatavien luonne ns. reaalisopimukseen perustu-
vina yksityisinä valvontamaksuina johtaa siihen, että rekisterinpitäjä säilyttää itsellään 

 
 
 

 

 
 
 
 

 
6 (27) 
 

 
 
 

kirjanpitotarkoituksiin vastaajan ajoneuvosta otetut valvontakuvat sekä jäljennökset re-
kisteröidyille toimitetuista valvontamaksulomakkeista. 

Edellä mainitun lisäksi osassa asioista on mahdollista, että rekisterinpitäjä tulee saat-
tamaan kulloinkin kysymyksessä olevan valvontamaksusaatavan alioikeuden käsitte-
lyyn (yleisen tietosuoja-asetuksen 17 artiklan 3 kohdan e alakohta). Tällaisissa asioissa 
rekisterinpitäjä pitää kysymyksessä olevaa hakijaa maksuvelvollisena kysymyksessä 
olevaan valvontamaksuun vakiintuneen oikeuskäytännön perusteella, eikä hakijan rek-
lamaatioillaan esiin tuomat seikat muuta rekisterinpitäjän käsitystä. Rekisterinpitäjä on 
todennut, että myöskään se, että valvontamaksu on suoritettu kolmannen toimesta, ei 
muuta rekisterinpitäjän käsitystä. Tuomioistuinkäsittelyyn rekisterinpitäjä tulee turvau-
tumaan, kun se katsoo tällaisen käsittelyn ajankäytöllisesti ja kulukysymyksen näkö-
kulmasta aiheelliseksi (huomaa ns. Access to Court  -periaatteen negatiivinen puoli). 
Rekisterinpitäjä on ilmoittanut, että saatavan vanhentuminen tullaan estämään. 

Kuuleminen 

Rekisterinpitäjälle on 26.6.2020 varattu hallintolain (434/2003) 34 §:ssä tarkoitettu ti-
laisuus tulla kuulluksi sekä lausua mielipiteensä asiasta sekä antaa selityksensä sel-
laisista vaatimuksista ja selvityksistä, jotka  saattavat vaikuttaa asian ratkaisuun. Re-
kisterinpitäjälle on samalla varattu mahdollisuus tuoda esiin sellaisia yleisen tietosuoja-
asetuksen  83  artiklan  2  kohdassa  tarkoitettuja  seikkoja,  jotka  rekisterinpitäjän  näke-
myksen mukaan olisi otettava huomioon ratkaisua tehtäessä. Rekisterinpitäjä on anta-
nut vastauksensa 28.7.2020. Seuraavassa esitetään rekisterinpitäjälle kuulemispyyn-
nössä  esitetyt  kysymykset  ja  rekisterinpitäjän  niihin  antamat  vastaukset.  Selvyyden 
vuoksi on todettava, että kuulemispyynnön kohteena oli yhteensä 11 tietosuojavaltuu-
tetun  toimistolle  tehtyä  kantelua  ajalla  27.3.2017–20.5.2020.  Kaikissa  kanteluissa  ei 
ole ollut kysymys samoista oikeudellisista kysymyksistä. Asiat on kuitenkin hallintolain 
5 luvun 25 §:ssä säädetysti valmisteltu yhdessä ja ratkaistu samalla kertaa. 

Millä  tavalla  rekisterinpitäjä  toimittaa  rekisteröidyille  yleisen  tietosuoja-asetuk-
sen 14 artiklassa tarkoitetut tiedot? 

Kun  virheellinen  pysäköintitapahtuma  havaitaan  ja  niin  sanottu  yksityisoikeudellinen 
valvontamaksu  maksutietoineen  jätetään  virheellisesti  pysäköidyn  ajoneuvon  tuulila-
sinpyyhkijän alle, rekisterinpitäjän edustaja valokuvaa virheellisesti pysäköidyn ajoneu-
von, jolloin rekisterinpitäjä saa haltuunsa ainoana rekisteröityä koskevana henkilötie-
tona rekisteröidyn ajoneuvon rekisteritunnuksen. Valokuvauksen hetkellä jokaiselle yk-
sittäiselle virhepysäköintitapaukselle annetaan myös oma erillinen valvontamaksunu-
meronsa.  

Laskutus- ja perintäpalvelua rekisterinpitäjän puolesta toteuttava  XX Oy selvittää Lii-
kenne- ja viestintävirasto Traficomilta kysymyksessä olevien rekisteritunnusten omaa-
vien ajoneuvojen haltijat / ja tai omistajat, joihin suorittamattomien valvontamaksuasi-
oiden perintätoimet  kohdistetaan. Kuulemispyyntöön annetussa  vastauksessa on  to-
dettu, että rekisterinpitäjä ei saa haltuunsa tällaisia haltijatietoja, jolloin sen hallussa on 
ainoastaan kutakin virheellisesti pysäköityä ajoneuvoa koskevat valvontavalokuvat (ml. 
ajoneuvon rekisteritunnus) sekä mahdollisesti myöhemmän reklamaatiokäsittelyn / tie-
tosuojatiedusteluiden yhteydessä rekisterinpitäjälle toimitetut henkilötiedot.  

Kuulemispyyntöön  annetussa  vastauksessa  on  todettu,  että  rekisterinpitäjä  toimittaa 
yleisen tietosuoja-asetuksen 14 artiklassa edellytetyt tiedot seuraavasti: 1) ajoneuvon 

 

 
 
 
 

 
7 (27) 
 

tuulilasinpyyhkijän alle jätettävällä valvontamaksulomakkeella (kuulemispyyntöön an-
netun  vastauksen  liite  1),  2)  rekisterinpitäjän  verkkosivuilla  nähtävillä  olevien  tiedoin 
(muun muassa tietosuojasivusto, tietosuojaseloste ja yhteystiedot) ja 3) suorittamatta 
olevien valvontamaksujen kohdalla XX Oy:n toimittamin kirjein (kuulemispyyntöön an-
netun vastauksen liite 2).  

Kuulemispyyntöön  annetussa  vastauksessa  on  edelleen  todettu,  että  rekisteröidyksi 
ilmoittautuvan  henkilön  kääntyessä  rekisterinpitäjän  puoleen  liittyen  yleiseen  tieto-
suoja-asetukseen  perustuviin  oikeuksiinsa  taikka  reklamoidakseen  saamastaan  val-
vontamaksusta,  rekisterinpitäjä  on  keskittänyt  käsittelyn  verkkosivuiltaan  löytyvään 
reklamaatiojärjestelmään sekä tietosuojatiedustelulomakkeeseen. Annetussa vastauk-
sessa on esitetty reklamaatiojärjestelmän mahdollistavan sen, että reklamaatiota har-
kitseva  henkilö  saa  reklamaatiojärjestelmän  kautta  pääsyn  kaikkiin  tiettyä  valvonta-
maksua koskeviin tietoihin, mikäli hänellä on hallussaan valvontamaksunumero ja ajo-
neuvon rekisteritunnus.  

Lopuksi tähän liittyen on todettu olevan yleistä, että henkilöt väittävät, että he eivät olisi 
pysäköineet tiettyä ajoneuvoa taikka vastaavasti joku toinen henkilö ilmoittaa olevansa 
vastuussa toisen henkilön ajoneuvon pysäköimisestä. Rekisterinpitäjä on esittänyt tä-
män tuovan tavanomaista suurempia haasteita tietosuoja-asioiden sekä reklamaatioi-
den asianmukaiseen hoitoon.  

Mikäli edellä tarkoitetut tiedot toimitetaan rekisteröidyille verkkosivuiltanne löy-
tyvän tietosuojaselosteen välityksellä, miten ja milloin rekisteröidyille annetaan 
tieto selosteesta? 

Kuulemispyyntöön  annetussa  vastauksessa  on  kerrottu,  että  rekisteröidyksi  itsensä 
esittävä henkilö saa tiedon rekisteriselosteesta, kun tämä henkilö vetoaa yleisellä tie-
tosuoja-asetuksella säädettyihin oikeuksiinsa. Tällöin rekisterinpitäjä toimittaa tiedus-
telijalle niin sanotun tietosuojavastauksen, jossa annetaan tietoa rekisteröidyn oikeuk-
sista sekä mainitaan muun muassa tietosuojaseloste (kuulemispyyntöön annetun vas-
tauksen  liite 3). Vastauksessa on lisäksi todettu, että maininta  tietosuojaan  liittyvistä 
oikeuksista voidaan sisällyttää valvontamaksulomakkeeseen ja / tai XX Oy:n perintä-
kirjeisiin, mikäli tietosuojavaltuutettu katsoo sen tarkoituksenmukaiseksi.  

Kuinka  moni  rekisteröity  on  ilmaissut  halukkuutensa  saada  pääsy  omiin  tie-
toihinsa  henkilötunnustaan  tai  jotakin  muuta  vaadittua  tietoa  teille  kuitenkaan 
luovuttamatta.  Toisin  sanoen,  kuinka  moni  rekisteröity  ei  ole  saanut  pääsyä 
omiin tietoihinsa sen vuoksi, että ette ole suostunut käsittelemään tehtyä pyyn-
töä ilman vaadittuja tietoja (ajalla 25.5.2018→)? 

Rekisterinpitäjä on vastauksenaan ilmoittanut tällaisia tapauksia olevan kaikkiaan 11 
kappaletta.  

Kuinka  monta  tarkastusoikeutta  koskevaa  pyyntöä olette  suostuneet käsittele-
mään ajalla 25.5.2018 →? 

Rekisterinpitäjä on vastauksenaan ilmoittanut tällaisia tapauksia olevan kaikkiaan 236 
kappaletta. 

Kuinka monta tietojen poistoa koskevaa pyyntöä olette jättäneet käsittelemättä 
sillä perusteella, että teille ei ole annettu vaatimianne tietoja? 

 
 
 

 

 
 
 
 

 
8 (27) 
 

Rekisterinpitäjä on vastauksenaan ilmoittanut tällaisia tapauksia olevan kaikkiaan 28 
kappaletta. 

Kuinka monta reklamaatiota olette jättäneet käsittelemättä sillä perusteella, että 
teille ei ole annettu vaatimianne tietoja (25.5.2018 →)? 

Annetussa vastauksessa on todettu, että käytettävissä olevat keinot eivät mahdollista 
kysymykseen vastaamista.  

Kuinka  moni  sellainen  reklamoitu  yksityisoikeudellinen  pysäköinninvalvonta-
maksu on lopulta maksettu, jota koskevaa reklamaatiota ette ole suostuneet kä-
sittelemään (25.5.2018 →)? 

Annetussa vastauksessa on todettu, että käytettävissä olevat keinot eivät mahdollista 
kysymykseen  vastaamista.  Rekisterinpitäjä  on  lisäksi  esittänyt  näkemyksenään,  että 
tietosuojaa koskeviin oikeuksiin vetoaminen ei vapauta sen mahdollisia velallistahoja 
ratkaisuun  KKO:2010:23  perustuvasta  velvollisuudesta  suorittaa  rekisterinpitäjän 
avoin saatava.  

Kuinka monelle eri henkilölle olette antaneet yksityisoikeudellisen pysäköinnin-
valvontamaksun 25.5.2018 lukien? 

Annetussa vastauksessa on todettu, että käytettävissä olevat keinot eivät mahdollista 
kysymykseen vastaamista. Rekisterinpitäjä ei ilmoittamansa mukaan tilastoi kulloinkin 
valvontamaksujen kohteena olevia henkilöitä, vaan valvontamaksujen kappalemääriä. 
Tietyille  ajoneuvoille  saatetaan  määrätä  useampia  valvontamaksuja  ja  tietyt  henkilöt 
saavat valvontamaksuja useammille eri ajoneuvoille. Rekisterinpitäjällä ei kertomansa 
mukaan ole hallussaan kuin ajoneuvojen rekisteritunnukset eikä pyydetyn kaltaista ti-
lastointia ole tehty.  

Rekisterinpitäjälle on varattu myös mahdollisuus kertoa kuulemispyynnössä ar-
vioiduista yleisen tietosuoja-asetuksen rikkomisista suoraan tai välillisesti saa-
duista mahdollisista taloudellisista eduista tai rikkomisilla vältetyistä tappioista.  

Rekisterinpitäjä ei näkemyksensä mukaan ole rikkonut yleistä tietosuoja-asetusta. Mi-
käli kuitenkin valvontaviranomainen katsoisi näin tehdyn, on rekisterinpitäjä ilmoittanut 
olevansa vakaasti sitä mieltä, että mahdollisesta rikkomuksesta ei ole saatu minkään-
laista  taloudellista  etua.  Kuulemispyyntöön  annetussa  vastauksessa  on  edelleen  to-
dettu, että yleisen tietosuoja-asetuksen tarkka noudattaminen on pikemminkin sitonut 
resursseja ja aiheuttanut yhtiölle merkittäviä kustannuksia.  

Rekisterinpitäjä on ilmoittanut katsovansa, että kaikki sen saatavat ovat perusteltuja ja 
perustuslailla taatun omaisuuden suojan turvaamia. Rekisterinpitäjä on edelleen esit-
tänyt näkemyksenään, että niin sanotun tarkastusoikeuden käyttäminen taikka tietojen 
poistaminen ei tavalla eikä toisella mitätöi rekisterinpitäjän avoimia saatavia.  

Tieto ParkkiPate Oy:n kanssa samaan konserniin kuuluvien yhtiöiden yhteenlas-
ketusta vuotuisesta liikevaihdosta vuodelta 2019 (jos vuoden 2019 tietoa ei ole 
saatavilla, arvio tällaisesta tiedosta sekä tieto vuoden 2018 vastaavasta luvusta). 

ParkkiPate Oy:n (2707938-8) kanssa samaan konserniin kuuluvat APV Alueellinen Py-
säköintivalvonta Oy (2333789-6) ja Suomen Aluevalvonta Oy (2328319-7). Mainittujen 

 
 
 

 

 
 
 
 

 
9 (27) 
 

yhtiöiden yhteen-laskettu vuotuinen liikevaihto vuodelta 2019 on kokonaisuudessaan 
12.367.668,07 euroa. 

Rekisterinpitäjän muu vastaus kuulemispyyntöön 

Kuulemispyyntöön antamassaan vastauksessa rekisterinpitäjä on ilmoittanut, että sillä 
ei ole minkäänlaista intressiä toimia vastoin tietosuojalainsäädäntöä. Mikäli valvonta-
viranomainen katsoo, että olisi olemassa rekisteröityjen tietosuojaa paremmin turvaava 
tapa  todentaa  kunkin  rekisterinpitäjään  yhteyttä  ottaneen  henkilön  henkilöllisyys,  on 
rekisterinpitäjä ilmoittanut pyytävänsä valvontaviranomaiselta asiaa koskevaa ohjeis-
tusta täsmentääkseen nykyisiä käytäntöjään. 

Selvyyden vuoksi rekisterinpitäjä on korostanut sillä olevan lähtökohtaisesti hallussaan 
vain  ajoneuvonsa  väärin  pysäköineiden  henkilöiden  ajoneuvojen  rekisteritunnukset. 
Rekisterinpitäjä on edelleen korostanut saavansa muita henkilötietoja haltuunsa rekla-
maatioiden ja tietosuojapyyntöjen kautta. Rekisterinpitäjä on lisäksi todennut, että täl-
laisten yhteydenottajien suhde rekisterinpitäjän ja sen asiakkaan väliseen sopimussuh-
teeseen on epävarma. Rekisterinpitäjä on viitannut korkeimman oikeuden ratkaisuun 
KKO:2010:23  ja  todennut,  että  tämän  ratkaisun  mukaan  rekisterinpitäjän  sopimus-
kumppani on tietyn ajoneuvon virheellisesti pysäköinyt henkilö.  

Rekisterinpitäjä on esittänyt näkemyksenään, että se on menetellyt nyt kysymyksessä 
olevissa asioissa  asianmukaisesti ja  voimassa olevan  tietosuojalainsäädännön edel-
lyttämällä tavalla. Rekisterinpitäjä on kertonut reagoineensa kaikkiin sille asianmukai-
sesti tehtyihin tietosuojapyyntöihin.  

Oikeudesta saada pääsy tietoihin 

Kuulemispyyntöön annetussa vastauksessa on viitattu yleisen tietosuoja-asetuksen 12 
artiklan 2 kohtaan, jossa on säädetty, että rekisterinpitäjän on helpotettava 15–22 ar-
tiklan  mukaisten  rekisteröidyn  oikeuksien  käyttämistä.  Edelleen  on  säädetty,  että  11 
artiklan 2 kohdassa tarkoitetuissa tapauksissa rekisterinpitäjä ei saa kieltäytyä toimi-
masta  rekisteröidyn  pyynnöstä  tämän  15–22  artiklan  mukaisten  oikeuksien  käyttä-
miseksi ellei rekisterinpitäjä osoita, ettei se pysty tunnistamaan rekisteröityä. Saman 
artiklan  6  kohdan  mukaan  puolestaan,  jos  rekisterinpitäjällä  on  perusteltua  syytä 
epäillä  15–21  artiklan  mukaisen  pyynnön  tehneen  luonnollisen  henkilön  henkilölli-
syyttä,  rekisterinpitäjä  voi  pyytää  toimittamaan  lisätiedot,  jotka  ovat  tarpeen  rekiste-
röidyn  henkilöllisyyden  vahvistamiseksi,  sanotun  kuitenkaan  rajoittamatta  11  artiklan 
soveltamista. Yleisen tietosuoja-asetuksen 5 artiklan 1 kohdan c alakohdan mukaan 
taas henkilötietojen on oltava asianmukaisia ja olennaisia ja rajoitettuja siihen, mikä on 
tarpeellista suhteessa  niihin  tarkoituksiin,  joita  varten  niitä  käsitellään  (”tietojen  mini-
mointi”).  

Rekisterinpitäjä  on  esittänyt  näkemyksenään,  että  sillä  on  oikeus  kieltäytyä  toimitta-
masta tietoja, jos se ei pysty riittävällä tavalla tunnistamaan rekisteröityä. Rekisterinpi-
täjä on ilmoittanut, että tarkastusoikeutta koskevan pyynnön epäämisen perusteena on 
kussakin  tapauksessa  ollut  pyynnön  esittäjän  riittämätön  yksilöinti.  Asioissa,  joissa 
pääsyä tietoihin ei ole sallittu, rekisteröidyn esittämästä pyynnöstä on käynyt ilmi aino-
astaan rekisteröidyn nimi sekä valvontamaksun asianumero. Rekisterinpitäjä ei ole pi-
tänyt  näitä  tietoja  riittävinä  pyynnön  esittäjän  tunnistamiseksi.  Tietosuojalomakkeella 
on pyydetty muun muassa henkilötunnusta ja osoitetietoa. Rekisterinpitäjän esittämän 
näkemyksen  mukaan  pyydetyt 
tiedot  vastaavat  aiemmin  voimassa  olleen 

 
 
 

 

 
 
 
 

 
10 (27) 
 

henkilötietolain  aikaista  käytäntöä.  Reklamaatiojärjestelmässä  on  pyydetty  valvonta-
maksun  numeroa  sekä ajoneuvon rekisteritunnusta,  eikä henkilötunnusta ole  edelly-
tetty. Tämä on johtunut siitä, että tietoturvan kannalta ei ole varsinaista merkitystä sillä, 
kuka  rekisterinpitäjälle  kulloinkin  reklamoi,  mutta  ulkopuolisille  ei  voida  tietosuojaky-
selyiden kautta antaa kolmansien henkilötietoja. Rekisterinpitäjä on esittänyt, että hen-
kilötunnuksen pyytämisellä on pyritty varmistamaan se, että pyynnöt ovat aitoja, ja että 
niiden  asianmukaisuus  voidaan  ainakin  jälkikäteen  selvittää  ilmoitettua  henkilötun-
nusta käyttäen, mikäli esimerkiksi valvontaviranomainen selvittäisi tietojen joutumista 
mahdollisesti vääriin käsiin.  

Valvontamaksuasioita on kerrottu olevan tuhansia, mistä johtuen pelkkä ilmoitettu nimi 
ja valvontamaksun asianumero eivät rekisterinpitäjän näkemyksen mukaan takaa sitä, 
että rekisteröidyn oikeuksia koskeva pyyntö voidaan kohdistaa oikeaan ja riittävästi yk-
silöityyn rekisterinpitäjän sopimusosapuoleen. Edelleen on esitetty, että rekisteröidyksi 
itseään väittävän nimi voi olla luonteeltaan hyvin yleinen (”Matti Virtanen”) ja asianume-
ron sisältämän valvontamaksulomakkeen on voinut saada tietyn ajoneuvon tuulilasin-
pyyhkijän alta ilkivaltatarkoituksissa. Rekisterinpitäjä  on  todennut  olevansa  sopimus-
suhteessa  nimenomaan 
tietyn  ajoneuvon  pysäköineen  henkilön  kanssa  (ks. 
KKO:2010:23),  jolloin  rekisterinpitäjän  on  asioitava  juuri  tämän  henkilön  kanssa.  Mi-
tään  valmista  sopimusdokumentaatiota  tai  muuta  vastaavaa  ei  ole  olemassa,  jonka 
perusteella rekisterinpitäjä voisi yhdistää tietosuojapyynnön tehneen henkilön ajoneu-
von pysäköinnistä vastaavaan (lähes aina tuntematon) henkilöön. Kun tämä osapuol-
ten  välisen  sopimussuhteen  erityisluonne  otetaan  huomioon,  rekisterinpitäjän  tieto-
suoja-asioiden käsittelyssä pyytämiä tietoja voidaan rekisterinpitäjän esittämän näke-
myksen mukaan pitää oikeasuhteisina ja tarpeellisina, jotta yleisen tietosuoja-asetuk-
sen tarkoitusperät eivät vaarannu, ja että tietoja ei luovuteta muille kuin niihin oikeute-
tuille.  

Rekisterinpitäjä on pitänyt menettelyään ainoana mahdollisena, jolla se voi varmistaa 
myös oman oikeusturvansa. Rekisterinpitäjä on esittänyt näkemyksenään, että verk-
kolomakkeen tulee olla tietosisällöltään siinä määrin laaja, että vain ja ainoastaan to-
delliseen oikeussuhteeseen perustuvat tietosuojapyynnöt tulevat käsiteltäviksi, eikä re-
kisterinpitäjä anna valheellisiin pyyntöihin liittyen tai epähuomiossa ulos henkilötietoja 
muille kuin rekisteröidyille sopimusosapuolilleen. Rekisterinpitäjä on edelleen esittänyt 
pitävänsä  osoitetietoja  (sähköpostiosoite  sekä  postiosoite)  tarpeellisina,  jotta  se  voi 
tarvittaessa toimittaa vastauksensa postitse rekisteröidyn tietosuojaa koskevaan pyyn-
töön.  

Reklamaation  yhteydessä  on  ilmoitettava  myös  sen  ajoneuvon  rekisteritunnus,  jota 
reklamaatio koskee. Rekisterinpitäjä on pitänyt tätä tarpeellisena kohdistaakseen rek-
lamaation oikeaan valvontamaksuun. Rekisterinpitäjä on katsonut, että se ei voisi riit-
tävällä tavalla tunnistaa, mistä valvontamaksusta on kysymys pelkän asianumeron pe-
rusteella. Tieto rekisteritunnuksesta on sellainen tieto, joka rekisterinpitäjällä on jo en-
tuudestaan  hallussaan.  Rekisterinpitäjä  on  ilmoittanut  myös  reklamaatiokäsittelyssä 
vaativansa osoitetiedon ilmoittamista, jotta se voi riittävällä tavalla varmistua reklamaa-
tion  tekijän  henkilöllisyydestä.  Reklamaatiovastaus  voi  rekisterinpitäjän  mukaan  olla 
tarpeen toimittaa asiakkaalle myös postitse.  

Lopuksi  rekisterinpitäjä on  ilmoittanut,  että  reklamaatiokäsittelyssä  se ei  vaadi  tietoa 
henkilötunnuksesta. Rekisterinpitäjä on ilmoittanut nyt luopuvansa edellyttämästä hen-
kilötunnusta  tietosuojalomakkeellaan.  Rekisterinpitäjä  on  tässä  yhteydessä  ilmaissut 

 
 
 

 

 
 
 
 

 
11 (27) 
 

huolensa siitä, saadaanko tiedot kussakin yksittäistapauksessa aina toimitettua vain ja 
ainoastaan niihin oikeutetuille.  

Tietojen säilytyksen rajoittaminen ja tietojen poistaminen 

Kuulemispyyntöön  annetussa  vastauksessa  on  edelleen  todettu,  että  rekisteröityjen 
pyyntöä henkilötietojen rajoittamisesta tai poistamisesta ei ole toteutettu, sillä rekiste-
rinpitäjän  esittämän  näkemyksen  mukaan  sen  velvoitteet  (kuten  kirjanpitolaki)  sekä 
mahdolliset oikeudelliset jatkotoimet ovat estäneet tietojen poiston. Rekisterinpitäjä on 
ilmoittanut  säilyttävänsä  rekisteröityjen  henkilötietoja  niin  kauan  kuin  se  suinkin  on 
mahdollista ja oikeasuhtaista. Tässä yhteydessä rekisterinpitäjä on viitannut erityisesti 
yleisen tietosuoja-asetuksen 5 artiklan 1 kohdan e alakohtaan.  

Annetussa vastauksessa on lisäksi todettu, että rekisteröityjen tiedot tullaan säilyttä-
mään valvontamaksun osalta rekisteröityjen esittämistä pyynnöistä huolimatta kirjan-
pitolakiin perustuen. Tässä yhteydessä rekisterinpitäjä on viitannut yleisen tietosuoja-
asetuksen 17 artiklan 3 kohdan b alakohtaan. Rekisterinpitäjä on viitannut myös kirjan-
pitolain 2 luvun 10 §:n 2 momenttiin. Saatavien luonne niin sanottuina reaalisopimuk-
seen perustuvina yksityisinä valvontamaksuina johtaa siihen, että rekisterinpitäjä säi-
lyttää kirjanpitotarkoituksiin rekisteröityjen ajoneuvoista otetut valvontakuvat sekä jäl-
jennökset rekisteröidyille toimitetuista valvontamaksulomakkeista. Rekisterinpitäjä on 
ilmoittanut, että säilytetyt tiedot poistetaan, kun kirjanpidollisia perusteita tietojen säi-
lyttämiseen ei ole.  

Rekisterinpitäjä on niin ikään ilmoittanut olevan mahdollista, että se tulee saattamaan 
po.  valvontamaksusaatavat  alioikeuden  käsiteltäväksi.  Tässä  yhteydessä  on  viitattu 
yleisen tietosuoja-asetuksen 17 artiklan 3 kohdan e alakohtaan. Edelleen on todettu, 
että  vakiintuneen  oikeuskäytännön  perusteella  rekisterinpitäjä  pitää  hakijoita  maksu-
velvollisina  kysymyksessä  oleviin  valvontamaksusaataviin  nähden.  Hakijoiden  rekla-
maatioillaan esiin tuomat seikat eivät rekisterinpitäjän mukaan muuta sen edellä mai-
nittua käsitystä. Rekisterinpitäjä on ilmoittanut turvautuvansa tuomioistuinmenettelyyn 
silloin, kun se katsoo tällaisen käsittelyn ajankäytöllisesti ja kulukysymyksen näkökul-
masta aiheelliseksi. Rekisterinpitäjä on ilmoittanut viime vuosina saattaneensa tuhan-
sia asioita alioikeuksien käsiteltäväksi. Edelleen on kerrottu, että käytännön realiteetit 
ja aiemmin vallinneen oikeustilan epäselvyys ovat johtaneet siihen, että kaikkia suorit-
tamattomia saatavia ei vielä ole saatettu oikeudelliseen perintään, mutta rekisterinpi-
täjän mukaan niitä saatetaan kulloinkin käytettävissä olevien resurssien puitteissa jat-
kuvasti vireille.  

Rekisterinpitäjä on esittänyt näkemyksenään, että Access to Court -periaate ja tehok-
kaiden oikeussuojakeinojen olemassaolon vaatimus takaavat sen, että rekisterinpitä-
jää ei voi sitoa minkäänlainen määräaika sen suhteen, missä ajassa sen on saatettava 
saatavaansa  koskeva  asia  tuomioistuinkäsittelyyn  (kunhan  saatava  ei ole  vanhentu-
nut). Rekisterinpitäjä on edelleen esittänyt näkemyksenään, että sillä on täysin perus-
teltu  oikeus  olla  poistamatta  tiettyyn  valvontamaksuun  liittyviä  rekisteröityjen  tietoja, 
mikäli tällaisia tietoja tullaan käyttämään osana riita-asian oikeudenkäyntiä, muun mu-
assa tiettyä ajoneuvoa kuljettaneen henkilön identiteettiä selvitettäessä. Rekisterinpi-
täjä  on  edelleen  esittänyt  näkemyksenään,  että  tietojen  käsittelyn  rajoittaminen  ei 
myöskään tule kysymykseen tällaisissa tapauksissa. Lopuksi on vielä todettu, että tie-
toja tarvitaan rekisterinpitäjän käyttämien oikeudenkäyntiasiamiesten toimintaan.  

Tietojen minimoinnin periaate  

 
 
 

 

 
 
 
 

 
12 (27) 
 

 
 
 

Rekisterinpitäjä on korostanut käsittelevänsä vain ja ainoastaan toimintansa kannalta 
tarpeellisia ja olennaisia tietoja. Rekisterinpitäjä on lisäksi huomauttanut, että virheel-
liseksi arvioitu rekisterinpitäjän toimintamalli koskee rekisterinpitäjän esittämän näke-
myksen mukaan hyvin rajallista rekisteröityjen joukkoa.  

Seuraamuskannanotto 

Kuulemispyyntöön antamassaan vastauksessa rekisterinpitäjä on ilmoittanut ilman ai-
heetonta viivästystä saattavansa nykyiset menettelytapansa voimassa olevan tietosuo-
jasääntelyn mukaisiksi, mikäli tällaisten menettelytapojen katsotaan tavalla tai toisella 
olevan tietosuojalainsäädännön vastaisia. Rekisterinpitäjä on todennut, että sillä ei ole 
minkäänlaista taloudellista tai muutakaan intressiä olla noudattamatta voimassa ole-
vaa lainsäädäntöä. Rekisterinpitäjä on ollut siinä uskossa, että se noudattaa voimassa 
olevaa sääntelyä, ja se on kertomansa mukaan pyrkinyt olemaan huolellinen tietosuo-
jaa koskevissa asioissa.  

Rekisterinpitäjä on ilmoittanut vastustavansa siihen kohdistuvien korjaavien toimival-
tuuksien käyttämistä, ja etenkin niin sanotun hallinnollisen sakon määräämistä. Anne-
tussa vastauksessa on todettu rekisterinpitäjän olevan suomalainen pienyritys, jonka 
hallussa  on  lähinnä  sen  ydintoiminnassa  tarvittavia  väärin  pysäköityjen  ajoneuvojen 
rekisteritunnuksia. Rekisterinpitäjä on esittänyt näkemyksenään, että edellä mainittui-
hin mahdollisesti liittyviä oikeuksia ei voida pitää tietosuojalainsäädännön ydinalueelle 
kuuluvana asiana. Edelleen on  esitetty, että reklamaatiokäsittelyn yhteydessä taikka 
tietosuojalainsäädännön tarjoamien oikeuksien muodossa kerättävät henkilötiedot ei-
vät liity rekisterinpitäjän ydinliiketoimintaan. Rekisterinpitäjä on katsonut tällaisten tie-
tojen  nykyisessä  muodossaan  kuitenkin  olevan  tarpeellisia  sekä  rekisterinpitäjän 
oman, että siihen yhteydessä olevien yksityishenkilöiden ja kolmansien oikeusturvan 
kannalta.  

Lopuksi  rekisterinpitäjä  on  esittänyt  näkemyksenään  olevan  yleisesti  tunnettua,  että 
valvontaviranomainen  aluksi  lähestyy  rekisterinpitäjiä  ohjaten  ja  mahdollisissa  rikko-
mustilanteissakin lievemmästä päästä olevien sanktioiden muodossa. Rekisterinpitäjä 
on todennut nyt käsillä olevan asian olevan ensimmäinen yleisen tietosuoja-asetuksen 
aikainen sitä koskeva valvonta-asia, mistä johtuen rekisterinpitäjä pitää hallinnollisen 
seuraamusmaksun uhkaa kohtuuttomana ja ennalta arvaamattomana.  

Sovellettavasta lainsäädännöstä 

Euroopan parlamentin ja neuvoston yleistä tietosuoja-asetusta (EU) 2016/679 (tieto-
suoja-asetus) on sovellettu 25.5.2018 alkaen. Säädös on asetuksena jäsenvaltioissa 
välittömästi  sovellettavaa  oikeutta.  Tietosuoja-asetus  sisältää  kansallista  liikkumava-
raa, minkä perusteella kansallisella lainsäädännöllä voidaan täydentää ja täsmentää 
asetuksessa nimenomaan määriteltyjä seikkoja. Yleistä tietosuoja-asetusta täsmentää 
kansallinen tietosuojalaki (1050/2018), jota on sovellettu 1.1.2019 alkaen. Tietosuoja-
lailla kumottiin aiemmin voimassa ollut henkilötietolaki (523/1999). 

Oikeudelliset kysymykset tietosuojavaltuutetun päätöksissä 

Tietosuojavaltuutettu on arvioinut ja ratkaissut hakijoiden edellä mainitut asiat  yleisen 
tietosuoja-asetuksen (EU) 2016/679 ja tietosuojalain (1050/2018) pohjalta. 

Hakijoiden asioissa ratkaistavana ovat olleet seuraavat oikeudelliset kysymykset: 

 

 
 
 

 
 
 
 

 
13 (27) 
 

1)  onko rekisterinpitäjä reklamaatioiden yhteydessä suorittamansa henkilötietojen 
käsittelyn yhteydessä noudattanut yleisen tietosuoja-asetuksen 5 artiklan 1 koh-
dan c alakohdassa säädettyä tietojen minimoinnin periaatetta ja 25 artiklan 2 koh-
dassa säädettyä;  
 

2)  ovatko rekisterinpitäjän rekisteröidyn tunnistamista koskevat toimintatavat rekiste-
röidyn oikeuksien toteuttamisessa yleisen  tietosuoja-asetuksen 12 artiklan 2 ja 6 
kohdassa, 5 artiklan 1 kohdan c alakohdassa sekä 25 artiklan 2 kohdassa säädetyn 
mukaisia; 

3)  onko rekisterinpitäjällä ollut hyväksyttävä peruste evätä hakijoiden tekemät pyyn-
nöt saada pääsy tietoihin ja/tai onko rekisterinpitäjä toteuttanut hakijoiden oikeuden 
saada  pääsy  tietoihin  yleisen  tietosuoja-asetuksen  12  artiklan  3  kohdassa  ja  15 
artiklassa säädetyn mukaisesti; 

4)  onko  rekisterinpitäjällä  ollut  yleisen  tietosuoja-asetuksen  17  artiklan  3  kohdassa 

säädetty peruste evätä hakijoiden pyynnöt oikeudesta tietojen poistamiseen; ja 

5)  onko rekisterinpitäjä toimittanut hakijoille yleisen tietosuoja-asetuksen 14 artik-

lassa tarkoitetut tiedot yleisen tietosuoja-asetuksen 14 artiklan 3 kohdassa sääde-
tyn mukaisesti. 

 
Tietosuojavaltuutettu on lisäksi arvioinut, onko rekisterinpitäjälle tullut antaa yleisen tie-
tosuoja-asetuksen 58 artiklan 2 kohdan d alakohdan mukainen määräys saattaa käsit-
telytoimensa yleisen tietosuoja-asetuksen säännösten mukaisiksi. Tietosuojavaltuute-
tun on ollut niin ikään arvioitava, onko asiassa tullut käyttää muita yleisen tietosuoja-
asetuksen 58 artiklassa säädettyjä korjaavia toimivaltuuksia. 

Tietosuojavaltuutetun päätökset  

Rekisterinpitäjä ei ole noudattanut reklamaatioiden yhteydessä suorittamassaan hen-
kilötietojen käsittelyssä yleisen tietosuoja-asetuksen 5 artiklan 1 kohdan c alakohdassa 
säädettyä tietojen minimoinnin vaatimusta eikä yleisen tietosuoja-asetuksen 25 artiklan 
2 kohdassa säädettyä. 

Rekisterinpitäjä ei ole noudattanut seuraavia yleisen tietosuoja-asetuksen kohtia: 1) 12 
artiklan 3, 4 ja 6 kohta; 2) 5 artiklan 1 kohdan c alakohta ja 25 artiklan 2 kohta; 3) 15 
artikla;  4)  5  artiklan  1  kohdan  e  alakohta  ja  14  artiklan  2  kohdan  a  alakohta;  5)  14 
artiklan 3 kohta; ja 6) 17 artiklan 1 kohdan a alakohta.  

Määräys 

1)  Tietosuojavaltuutettu on antanut rekisterinpitäjälle yleisen tietosuoja-asetuksen 58 
artiklan 2 kohdan d alakohdan mukaisen määräyksen saattaa reklamaatioiden yh-
teydessä suorittamansa henkilötietojen käsittely yleisen tietosuoja-asetuksen 5 ar-
tiklan 1 kohdan c alakohdassa ja 25 artiklan 2 kohdassa säädetyn mukaiseksi. 

2)  Tietosuojavaltuutettu on antanut rekisterinpitäjälle yleisen tietosuoja-asetuksen 58 

artiklan 2 kohdan d alakohdan mukaisen määräyksen muuttaa rekisteröidyn tun-
nistamista koskevan käytäntönsä yleisessä tietosuoja-asetuksessa säädetyn mu-
kaiseksi. 
 

 

 
 
 
 

 
14 (27) 
 

 
 
 

3)  Tietosuojavaltuutettu on antanut rekisterinpitäjälle yleisen tietosuoja-asetuksen 58 
artiklan 2 kohdan c alakohdan mukaisen määräyksen noudattaa hakijan pyyntöä 
oikeudesta  saada  pääsy 
ja 
1077/452/17) 

(asiat  5390/152/19,  4959/182/2018 

tietoihin 

4)  Tietosuojavaltuutettu on antanut rekisterinpitäjälle yleisen tietosuoja-asetuksen 58 
artiklan 2 kohdan c alakohdan mukaisen määräyksen noudattaa hakijan pyyntöä 
saada  sellaiset  suoritettuihin  yksityisoikeudellisiin  pysäköinninvalvontamaksuihin 
liittyvät henkilötietonsa poistetuiksi, joiden perusteella ei ole tehty rekisterinpitäjän 
kirjanpitovelvoitteiden mukaisia kirjauksia. Mikäli tällaisia kirjauksia on tehty, tiedot 
on poistettava kuuden vuoden kuluttua sen vuoden lopusta, jonka aikana tilikausi 
on päättynyt (asia 3609/154/18, 6175/154/18 ja 8321/154/18 ja 4035/182/20) 

Tietosuojavaltuutettu on antanut rekisterinpitäjälle yleisen tietosuoja-asetuksen 58 
artiklan 2 kohdan c alakohdan mukaisen määräyksen noudattaa hakijan pyyntöä 
saada henkilötietonsa poistetuiksi (asiat 6569/182/18 ja 2669/154/19).  

Tietosuojavaltuutettu on lisäksi antanut rekisterinpitäjälle yleisen tietosuoja-asetuk-
sen 58 artiklan 2 kohdan d alakohdan mukaisen määräyksen muuttaa tietojen säi-
lyttämistä koskevat käytäntönsä yleisessä tietosuoja-asetuksessa säädetyn mukai-
siksi. 

5)  Tietosuojavaltuutettu on antanut rekisterinpitäjälle yleisen tietosuoja-asetuksen 58 
artiklan  2  kohdan  d  alakohdan  mukaisen  määräyksen  muuttaa  tietojen  toimitta-
mista koskevat käytäntönsä yleisen tietosuoja-asetuksen 14 artiklan 1–3 kohdissa 
säädetyn mukaisiksi. 

Tietosuojavaltuutettu on jättänyt rekisterinpitäjän harkintaan asianmukaiset toimenpi-
teet, mutta määrännyt toimittamaan selvityksen tehdyistä toimenpiteistä tietosuojaval-
tuutetun toimistoon 17.5.2021 [korjaus 30.6.2021] mennessä.  

Huomautus  

Tietosuojavaltuutettu on antanut rekisterinpitäjälle yleisen tietosuoja-asetuksen 58 
artiklan 2 kohdan b alakohdan mukaisen huomautuksen. Tietosuojavaltuutettu on kat-
sonut, että huomautuksen lisäksi on arvioitava hallinnollisen seuraamusmaksun mää-
räämistä rekisterinpitäjälle. Kysymys on ollut säännönmukaisesta yleisen tietosuoja-
asetuksen rikkomisesta. 

SEURAAMUSKOLLEGION PÄÄTÖS 

Ottaen  kokonaisuutena  huomioon 
tietosuojavaltuutetun  päätökset  asioissa 
1077/452/2017,  3361/182/2018,  3609/154/2018,  4959/182/2018,  5373/182/2018, 
6175/154/2018,  6569/182/2018,  8321/154/2018,  2669/154/2019,  5390/152/2019  ja 
4035/182/2020,  on  tietosuojavaltuutetun  toimiston  seuraamuskollegio  katsonut,  että 
käsillä olevassa asiassa on määrättävä hallinnollinen seuraamusmaksu. Rekisterinpi-
täjä  ei  ole  noudattanut  seuraavia  yleisen  tietosuoja-asetuksen  83  artiklan  5  kohdan 
mukaisia säännöksiä, joiden rikkomisesta määrätään hallinnollinen seuraamusmaksu: 
1) 12 artiklan 3, 4 ja 6 kohta; 2) 5 artiklan 1 kohdan c alakohta ja 25 artiklan 2 kohta; 
3) 15 artikla; 4) 5 artiklan 1 kohdan e alakohta ja 14 artiklan 2 kohdan a alakohta; 5) 14 
artiklan 3 kohta; ja 6) 17 artiklan 1 kohdan a alakohta. Seuraamusmaksun määräämistä 
tukee osaltaan myös valvontaviranomaiselle tehtyjen kanteluiden määrä ja laatu. Kyse 

 

 
 
 
 

 
15 (27) 
 

 
 
 

ei ole yksittäisistä kanteluista ja niihin liittyvistä erimielisyyksistä vaan vakiintuneesta 
toimintatavasta.   

Tehokkuuden, oikeasuhtaisuuden ja varoittavuuden osalta on todettava, että nyt käsi-
teltävänä olevassa asiakokonaisuudessa tietosuojavaltuutetun yleisen tietosuoja-ase-
tuksen 58 artiklan 2 kohdan b, c ja d alakohtien mukaiset määräykset eivät ole riittävä 
seuraamus ottaen huomioon yleisen tietosuoja-asetuksen 83 artiklan 2 kohdassa sää-
detty.    

Seuraamuskollegio määrää edellä mainittujen korjaavien toimivaltuuksien ja toimenpi-
teiden lisäksi yleisen tietosuoja-asetuksen 58 artiklan 2 kohdan i alakohdan ja 83 artik-
lan 5 kohdan a ja b alakohtien nojalla rekisterinpitäjän maksamaan valtiolle määrältään 
75  000  (seitsemänkymmentäviisituhatta)  euron  suuruisen  hallinnollisen  seuraamus-
maksun.  Hallinnollisen  seuraamusmaksun  määrää  arvioitaessa  on  otettu  huomioon 
edellä  mainitut  tietosuojavaltuutetun  päätökset  kokonaisuutena  ja  yleisen  tietosuoja-
asetuksen 83 artiklan 2 kohdan mukaiset ankaroittavat ja lieventävät seikat. 

Perustelut hallinnollisen seuraamusmaksun määräämiselle 

Yleisen  tietosuoja-asetuksen  83 artiklassa on  säädetty hallinnollisten sakkojen  mää-
räämisen yleisistä edellytyksistä. Hallinnollisten sakkojen määräämisen on ensinnäkin 
oltava  kussakin  yksittäisessä  tapauksessa  tehokasta,  oikeasuhteista  ja  varoittavaa. 
Toisekseen hallinnolliset sakot määrätään kunkin yksittäisen tapauksen olosuhteiden 
mukaisesti  58  artiklassa  säädettyjen  korjaavien  toimivaltuuksien  lisäksi  tai  niiden  si-
jasta. Hallinnollisen sakon määräämisestä ja hallinnollisen sakon määrästä päätettä-
essä on kussakin yksittäisessä tapauksessa otettava huomioon yleisen tietosuoja-ase-
tuksen 83 artiklan 2 kohdassa luetellut seikat.  

Asiaa arvioitaessa on otettu huomioon myös 29 artiklan mukaisen tietosuojatyöryh-
män ohjeet hallinnollisten sakkojen soveltamisesta ja määräämisestä1.  

Rikkomisen luonne, vakavuus ja kesto, kyseisen tietojenkäsittelyn luonne, laajuus tai 
tarkoitus huomioon ottaen, sekä niiden rekisteröityjen lukumäärä, joihin rikkominen 
vaikuttaa, ja heille aiheutuneen vahingon suuruus 

Rikkomisen luonnetta arvioitaessa on otettava huomioon yleisen tietosuoja-asetuksen 
83 artiklan 4 ja 5 kohdat. Yleisessä tietosuoja-asetuksessa on vahvistettu hallinnollisen 
seuraamusmaksun kaksi enimmäismäärää, mikä ilmentää sitä, että asetuksen joiden-
kin säännösten rikkominen voi olla vakavampaa kuin toisten. Nyt käsillä olevassa asi-
assa  rekisterinpitäjän  rikkomukset  ovat  tietosuojavaltuutetun  päätöksistä  ilmenevällä 
tavalla kohdistuneet yleisen tietosuoja-asetuksen 5 artiklassa säädettyihin perusperi-
aatteisiin  sekä  rekisteröidyn  12–22  mukaisten  oikeuksien  toteuttamatta  jättämisiin  ja 
laiminlyönteihin. Koska rekisterinpitäjän rikkominen on koskenut nimenomaisesti 83 ar-
tiklan 5 kohdan a ja b alakohdassa säädettyä, on rekisterinpitäjän rikkomusten katsot-
tava olleen luonteiltaan vakavaa.  

Rekisterinpitäjä on kuulemisessa kertonut, että se ei ole toteuttanut 11 sellaisen rekis-
teröidyn oikeutta saada pääsy tietoihin, jotka rekisteröidyt eivät ole toimittaneet rekis-
terinpitäjälle kaikkia tämän vaatimia tietoja. Rekisterinpitäjä on edelleen kertonut jättä-
neensä  käsittelemättä  28  sellaisen  rekisteröidyn  tietojen  poistoa  koskevan  pyynnön, 

1 Guidelines on the application and setting of administrative fines for the purposes of the Regulation 
2016/679, WP 253, annettu 3.10.2017. 

 

 

 
 
 
 

 
16 (27) 
 

1077/452/2017, 

3361/182/2018, 

3609/154/2018, 

jotka  rekisteröidyt  eivät  ole  toimittaneet  rekisterinpitäjälle  kaikkia  tämän  vaatimia  tie-
toja. Rekisterinpitäjä on lisäksi säännönmukaisesti käsitellyt tietoja yleisen tietosuoja-
asetuksen 12 artiklan 6 kohdassa säädetyn vastaisesti (ks. tietosuojavaltuutetun rat-
kaisut 
4959/182/2018, 
6569/182/2018, 8321/154/2018 ja 5390/152/2019). Edellä mainituista ratkaisuista ilmi 
käyvin tavoin rekisterinpitäjä on muun muassa säännönmukaisesti vaatinut tietoa hen-
kilötunnuksesta rekisteröidyn tunnistamiseksi. Kysymys ei siis ole ollut siitä, että rekis-
terinpitäjä  olisi  vaatinut  tietoa  henkilötunnuksesta  tapauskohtaisen  harkinnan  perus-
teella. Tieto on vaadittu kaikilta rekisteröidyiltä, jotka ovat halunneet käyttää edellä tar-
koitettuja  oikeuksiaan.  Rekisterinpitäjä  on  lisäksi  käsitellyt  rekisteröidyn  tunnista-
miseksi laajempaa joukkoa henkilötietoja kuin rekisteröidyn tunnistamiseksi on tai olisi 
tarpeen ja on näin toiminut vastoin yleisen tietosuoja-asetuksen 5 artiklan 1 kohdan c 
alakohdassa  säädettyä  tietojen  minimoinnin  periaatetta.  Rekisterinpitäjä  on  edelleen 
laiminlyönyt asettaa sellaiset tietojen säilyttämistä koskevat säilytysajat taikka tällais-
ten aikojen määrittämiskriteerit, joiden nojalla rekisteröidyn olisi mahdollista ymmärtää, 
kuinka kauan tiettyjä henkilötietoja säilytetään. Rekisterinpitäjä on lisäksi laiminlyönyt 
toimittaa  rekisteröidyille  yleisen  tietosuoja-asetuksen  14  artiklassa  tarkoitetut  tiedot 
lainkohdassa edellytetyllä tavalla.  

Seuraamuskollegio kiinnittää huomiota siihen, että mikäli rekisteröity suorittaa annetun 
yksityisoikeudellisen  pysäköinninvalvontamaksun,  ei  hänelle  rekisterinpitäjän  identi-
teettiä ja yhteystietoja lukuun ottamatta lainkaan toimiteta yleisen tietosuoja-asetuksen 
14 artiklassa tarkoitettuja tietoja.  Rekisterinpitäjä on näin laiminlyönyt toimittaa kysy-
myksessä  olevat  tiedot  näille  rekisteröidyille.  Voidaan  edelleen  korostaa,  että  arvioi-
dakseen  esimerkiksi  sitä,  onko  henkilötietojen  käsittely  asianmukaista,  on  henkilöllä 
oltava 14 artiklassa tarkoitetut tiedot. Kysymys on näin ollen tiedollisesta oikeudesta, 
joka mahdollistaa esimerkiksi asetuksessa säädettyjen rekisteröidyn oikeuksien käy-
tön.   

Rikkomuksia  on  tapahtunut  toistuvasti  useamman  vuoden  ajan.  Hakijat  ovat  vireil-
lesaattamisasiakirjoista  ja  tietosuojavaltuutetun  päätöksistä  ilmenevästi  olleet  yhtey-
dessä rekisterinpitäjään ja tuoneet rekisterinpitäjän tietoon sen, että rekisterinpitäjä ei 
ole joko toteuttanut heidän tiettyjä oikeuksiaan ja sen, että rekisterinpitäjän toiminta ei 
ole  ollut  kaikilta  osin  yleisessä  tietosuoja-asetuksessa  säädetyn  mukaista.  Saatujen 
selvitysten ja hakijoiden tietosuojavaltuutetun toimistolle toimittamien asiakirjojen pe-
rusteella on selvää, että hakijoiden yhteydenotoista huolimatta rekisterinpitäjä on edel-
leen jatkanut tietosuojavaltuutetun päätöksissä kuvattua toimintaansa ja menettelyta-
pojaan. Ottaen huomioon hakijoiden lukuisat yhteydenotot, rekisterinpitäjän olisi tullut 
tunnistaa sen suorittamaan henkilötietojen käsittelyyn liittyvät ongelmakohdat ja korjata 
toimintaansa. Rekisterinpitäjä ei ole selvityksissään tuonut esiin toimenpiteitä, joilla se 
olisi  millään  tavoin  pyrkinyt  korjaamaan  puutteellisia  ja  yleisen  tietosuoja-asetuksen 
vastaisia toimintatapojaan rekisteröidyn oikeuksien toteuttamiseksi.  Tällainen välinpi-
tämättömyys ilmentää rekisterinpitäjän toiminnan tahallisuutta. Seuraamuskollegio kat-
soo, että rekisterinpitäjän harjoittama, yleisen tietosuoja-asetuksen säännösten rikko-
minen ei ole ollut hetkellistä tai inhimillisestä virheestä johtuvaa. 

Seuraamuskollegio  kiinnittää  huomiota  siihen,  että  vasta  kuulemisen  yhteydessä 
28.7.2020  rekisterinpitäjä  on  ilmoittanut  luopuvansa  edellyttämästä  henkilötunnusta 
tietosuojalomakkeellaan.  Muita  konkreettisia  muutoksia  rekisterinpitäjä  ei  edelleen-
kään tietosuojavaltuutetun toimiston selvityspyynnöistä huolimatta ole esittänyt.  

 
 
 

 

 
 
 

 
 
 
 

 
17 (27) 
 

Rikkomisen keston osalta viitattakoon lisäksi asiassa 1077/452/2017 annettuun ratkai-
suun, jossa on todettu, että tietojen tarkastamista koskevat henkilötietolain säännökset 
ja yleisen tietosuoja-asetuksen säännökset rekisteröidyn oikeudesta saada pääsy tie-
toihin  ovat  keskenään  päällekkäisiä  ja  aineellisesti  lähes  saman  sisältöisiä.  Seuraa-
muskollegio  toteaa  myös,  että  29  artiklan  mukainen  tietosuojatyöryhmä  on  antanut 
käytännön ohjeita2 (”läpinäkyvyyttä koskevat ohjeet) esimerkiksi läpinäkyvyyden peri-
aatteesta. Näissä ohjeissa on muun muassa tarkemmin selostettu säilytyksen rajoitta-
misen vaatimusta. Nämä ohjeet on viimeksi tarkistettu ja hyväksytty 11.4.2018. Käy-
tännön ohjeita yleisen tietosuoja-asetuksen mukaisesta läpinäkyvyyden periaatteesta 
on näin ollen annettu jo ennen yleisen tietosuoja-asetuksen soveltamisen aloittamista. 
Vaikka saatavilla on ollut viranomaisohjeistusta, rekisterinpitäjä ei ole tätä ohjeistusta 
toiminnassaan noudattanut.  

Kuten edellä on todettu, tietosuojavaltuutetun ratkaistavana olleissa asioissa on ollut 
kysymys myös tietojen minimoinnin periaatteesta. Euroopan tietosuojaneuvosto on an-
tanut mainitusta periaatteesta  käytännön ohjeita sisään rakennettua tietosuojaa kos-
kevissa suuntaviivoissa.3 Nämä ohjeet on annettu 13.11.2019. Pääasioissa on edellä 
mainitusti kysymys niin ikään rekisteröidyn tunnistamisesta, mitä kysymystä Euroopan 
tietosuojaneuvoston edeltäjä, 29 artiklan mukainen tietosuojatyöryhmä on käsitellyt tie-
tojen  siirrettävyydestä  antamiensa  suuntaviivojen  yhteydessä4.  Nämä  ohjeet  on  vii-
meksi tarkistettu ja hyväksytty 5.12.2017. Tätäkin kysymystä koskevaa ohjeistusta on 
annettu jo ennen yleisen tietosuoja-asetuksen soveltamisen aloittamista. Vaikka saa-
tavilla on ollut viranomaisohjeistusta, rekisterinpitäjä ei ole tätäkään ohjeistusta toimin-
nassaan noudattanut. 

Yhteenvetona todettakoon, että kysymyksessä olevia rikkomuksia ei voida pitää kes-
toltaan lyhytaikaisina.  Rekisterinpitäjän olisi tullut saattaa suorittamansa henkilötieto-
jen  käsittely  yleisessä  tietosuoja-asetuksessa  säädetyn  mukaiseksi  25.5.2018  men-
nessä.  

Henkilötietojen käsittely on keskeinen edellytys rekisterinpitäjän harjoittamalle liiketoi-
minnalle,  mistä  huolimatta  rekisterinpitäjä  on  menetellyt  yleisessä  tietosuoja-asetuk-
sessa säädetyn vastaisesti. Toisin kuin rekisterinpitäjä on katsonut, asiassa kysymyk-
sessä olevat yleisessä tietosuoja-asetuksessa säädetyt oikeudet nimenomaisesti kuu-
luvat tietosuojalainsäädännön ydinalueelle.  

Merkitystä on niin ikään sillä rekisteröityjen lukumäärällä, joihin rikkominen on vaikut-
tanut. Rekisterinpitäjä on kuulemiseen antamassaan vastauksessa  esittänyt, että re-
kisterinpitäjän ei ole mahdollista ilmoittaa, kuinka monelle henkilölle se on antanut yk-
sityisoikeudellisen  pysäköinninvalvontamaksun  25.5.2018  lukien.  Seuraamuskollegi-
olla ei siten ole tarkkaa lukumäärää arviointinsa perusteeksi. Voidaan kuitenkin todeta, 
että ainakin tietojen säilyttämistä koskeva rikkomus on vaikuttanut kaikkiin niihin rekis-
teröityihin, joille rekisterinpitäjä on antanut yksityisoikeudellisen pysäköinninvalvonta-
maksun. Rekisterinpitäjältä saadun  tiedon  mukaan  valvontamaksuasioita on  joka ta-
pauksessa tuhansia. Näin ollen rikkomuksen voitaneen todeta varovastikin arvioiden 
vaikuttaneen  ainakin  tuhansiin  rekisteröityihin.  Lisäksi  on  otettava  huomioon,  että 

 

2 Asetuksen 2016/679 mukaista läpinäkyvyyttä koskevat suuntaviivat, WP260 rev.01(annettu 29.11.2017, 
viimeksi tarkistettu ja hyväksytty 11.4.2018). 
3 Guidelines 4/2019 on Article 25 Data Protection by Design and by Default (annettu 13.11.2019). 
4 Oikeutta tietojen siirtämiseen järjestelmästä toiseen koskevat ohjeet, WP 242 rev.01 (hyväksytty 
13.12.2016, Viimeksi tarkistettu ja hyväksytty 5.12.2017. 

 

 
 
 
 

 
18 (27) 
 

rekisterinpitäjä käsittelee suuria määriä henkilötietoja. Kysymys ei ole ollut yksittäisestä 
tai yksittäisistä tapahtumista.   

Rikkominen  ei  myöskään  ole  seurausta  inhimillisestä  virheestä,  vaan  järjestelmälli-
sestä yleisen tietosuoja-asetuksen rikkomisesta. Kuten edellä on todettu, rikkomuksia 
on tapahtunut toistuvasti useamman vuoden ajan. Hakijat ovat vireillesaattamisasiakir-
joista ja tietosuojavaltuutetun päätöksistä ilmenevästi olleet yhteydessä rekisterinpitä-
jään ja tuoneet rekisterinpitäjän tietoon sen, että rekisterinpitäjä ei ole joko toteuttanut 
heidän tiettyjä oikeuksiaan ja sen, että rekisterinpitäjän toiminta ei ole ollut kaikilta osin 
yleisessä  tietosuoja-asetuksessa  säädetyn  mukaista.  Tässä  yhteydessä  voidaan  to-
deta, että tietosuojavaltuutetun toimistossa on lisäksi ajalla 9.7.2018–20.8.2019 saa-
tettu vireille yhdeksän nyt kysymyksessä olevaa kantelua vastaavaa asiaa. Näissä asi-
oissa  hakijat  ovat  kuitenkin  sittemmin  ilmoittaneet,  että  heidän  asiaansa  ei  tarvitse 
enemmälti tutkia. Edelleen ajalla 13.12.2019–27.1.2021 on saatettu vireille seitsemän 
nyt  kysymyksessä  olevaa  kantelua  vastaavaa  asiaa.  Lisäksi  ajalla  26.9.2018–
30.12.2019  on  saatettu  vireille  kaksi  nyt  kysymyksessä  olevaa  kantelua  vastaavaa 
asiaa, jotka koskevat YY Oy:tä, joka kuuluu ParkkiPate Oy:n kanssa samaan konser-
niin. Lisäksi ajalla 27.11.2019–31.12.2020 on saatettu vireille neljä nyt kysymyksessä 
olevaa kantelua vastaavaa asiaa, jotka sinänsä koskevat perintätoimia rekisterinpitäjän 
lukuun harjoittavaa XX Oy:tä, mutta joissa on kuitenkin pääasiallisesti kysymys Park-
kiPate Oy:n antamista yksityisoikeudellisista pysäköinninvalvontamaksuista.  

Aiheutuneen vahingon suuruuden osalta on otettava huomioon myös se, että osa yk-
sityisoikeudellisesta  pysäköinninvalvontamaksusta  reklamoineista  rekisteröidyistä  to-
dennäköisesti  lopulta  kuitenkin  suorittaa  saatavan  välttääkseen  mahdollisen  maksu-
häiriömerkinnän.  Rekisterinpitäjä ei kuitenkaan ole pystynyt ilmoittamaan tällaisten ta-
pausten lukumäärää. Rekisterinpitäjä on sen sijaan esittänyt näkemyksenään, että tie-
tosuojaa koskeviin oikeuksiin vetoaminen ei vapauta sen mahdollisia velallistahoja rat-
kaisuun  KKO:2010:23  perustuvasta  velvollisuudesta  suorittaa  rekisterinpitäjän  avoin 
saatava.  Tämän  osalta  voidaan  todeta,  että  asiassa  ei  ole  kysymys  rekisterinpitäjän 
mahdollisen saatavan oikeellisuudesta tai olemassaolosta. Tietosuojavaltuutettu eikä 
tietosuojavaltuutetun toimiston seuraamuskollegio ole toimivaltainen ratkaisemaan ky-
symystä siitä, onko henkilöllä ollut velvollisuus suorittaa jokin saatava vai ei. Notorista 
lienee kuitenkin se, että jotkut henkilöt saattavat saatavan maksamatta jättämisen ai-
heuttamien seuraamusten pelossa herkästi suorittaa perusteettomankin saatavan. To-
dettakoon, että rikkomuksen luonnetta, kestoa ja niiden rekisteröityjen lukumäärää, joi-
hin rikkominen on vaikuttanut, on pidettävä asiassa hallinnollisen sakon määräämistä 
puoltavina seikkoina.  

Arvioinnissa on otettava huomioon myös rekisteröidyille aiheutuneiden vahinkojen suu-
ruus. Kuten edellä on todettu, rekisterinpitäjä ei ole noudattanut reklamaatioiden yh-
teydessä suorittamassaan henkilötietojen käsittelyssä yleisen tietosuoja-asetuksen 5 
artiklan 1 kohdan c alakohdassa säädettyä tietojen minimoinnin vaatimusta eikä ylei-
sen tietosuoja-asetuksen 25 artiklan 2 kohdassa säädettyä. Niissä tapauksissa, joissa 
1) rekisteröity ei ole suostunut toimittamaan rekisterinpitäjälle sellaisia tietoja, joita ei 
tarvita sen selvittämiseksi, onko jokin yksityisoikeudellinen pysäköinninvalvontamaksu 
annettu virheellisin perustein, ja joissa 2) rekisterinpitäjä ei ole suostunut reklamaatiota 
käsittelemään, ja joissa 3) rekisteröity on lopulta suorittanut perusteettoman saatavan, 
on kysymyksessä olevalle rekisteröidylle aiheutunut yksityisoikeudellisen pysäköinnin-
valvontamaksun suuruinen vahinko (60 euroa). Tällaisissa tilanteissa mahdollisia ku-
luja  ovat  myös  maksumuistutuksesta  ja  mahdollisista  viivästyskoroista  aiheutuvat 

 
 
 

 

 
 
 
 

 
19 (27) 
 

kustannukset. Tällainen joillekin rekisteröidyille mahdollisesti aiheutunut konkreettinen 
taloudellinen vahinko otetaan asian arvioinnissa huomioon.  

Arvioinnissa on otettava myös huomioon korkeimman oikeuden ratkaisu KKO:1998:85, 
jossa on korostettu tiedollista itsemääräämistä ja todettu, että sittemmin kumotun hen-
kilörekisterilain  (471/1987)  43  §:ssä  tarkoitetun  henkilörekisteririkoksen  sanamuoto 
osoitti, että yksityisyyden suojan loukkaaminen tiedollisen itsemääräämisvallan vastai-
sena menettelynä merkitsi laissa edellytetyn vahingon tai haitan aiheuttamista. Tämä 
pätee  edelleen.  Pelkkä yksityisyyden  suojan  loukkaus  merkitsee  vahingon  tai  haitan 
aiheuttamista. Edellytyksenä ei ole taloudellisen tai muun aineellisen vahingon aiheu-
tuminen per se, joskin edellä todetusti tällaisten vahinkojen aiheutuminen otetaan ylei-
sen  tietosuoja-asetuksen  83  artiklan  2  kohdan  a  alakohdassa  säädetyn  mukaisesti 
huomioon  hallinnollista  seuraamusmaksua  määrättäessä  ja  sen  määrästä  päätettä-
essä. Kyseisessä artiklan kohdassa ei nimenomaisesti ole kysymys taloudellisesta tai 
muusta aineellisesta vahingosta.  

Rekisterinpitäjä on rikkonut hakijoiden yleisen tietosuoja-asetuksen mukaisia oikeuk-
sia, jolloin hakijoille on aiheutunut vahinkoa.  

Rikkomisen tahallisuus tai tuottamuksellisuus 

Rekisterinpitäjä on tietosuojavaltuutetulle toimittamassaan vastauksessa kertonut, että 
sillä ei ole minkäänlaista intressiä toimia vastoin tietosuojalainsäädäntöä. Rekisterinpi-
täjä  on  esittänyt  näkemyksenään,  että  se  on  menetellyt  nyt  kysymyksessä  olevissa 
asioissa  asianmukaisesti  ja  voimassa  olevan  tietosuojalainsäädännön  edellyttämällä 
tavalla. Rekisterinpitäjä on kertonut reagoineensa kaikkiin sille asianmukaisesti tehtyi-
hin tietosuojapyyntöihin. Mikäli valvontaviranomainen katsoo, että olisi olemassa rekis-
teröityjen henkilötietojen suojaa paremmin turvaava tapa todentaa kunkin rekisterinpi-
täjään  yhteyttä  ottaneen  henkilön  henkilöllisyys,  on  rekisterinpitäjä  ilmoittanut  pyytä-
vänsä  valvontaviranomaiselta  asiaa  koskevaa  ohjeistusta  täsmentääkseen  nykyisiä 
käytäntöjään.  

Kuten edellä on todettu, hakijoiden yhteydenotoista ja tietosuojavaltuutetun toimiston 
selvityspyynnöistä huolimatta rekisterinpitäjä on jatkanut ja pääasiallisesti edelleenkin 
jatkaa tietosuojavaltuutetun päätöksissä kuvattua henkilötietojen käsittelyä. Huolimatta 
rekisteröityjen lukuisista yhteydenotoista ja tietosuojavaltuutetun toimiston selvitys- ja 
kuulemispyynnöistä, rekisterinpitäjä ei juuri ole esittänyt muuttavansa suorittamaansa 
henkilötietojen käsittelyä. Rekisterinpitäjä onkin ilmoittanut näkemyksenään, että se on 
menetellyt  nyt  kysymyksessä  olevissa  asioissa  asianmukaisesti  ja  voimassa  olevan 
tietosuojalainsäädännön edellyttämällä tavalla. Tältä osin rekisterinpitäjän toiminta il-
mentää ensinnäkin sitä, että rekisterinpitäjän toiminnassa ei ole riittävästi perehdytty 
voimassa olevaan lainsäädäntöön ja siitä johtuviin vaatimuksiin. Tämä puolestaan il-
mentää piittaamattomuutta lainsäädännöstä. Esimerkiksi asiassa 8321/154/18 hakija 
oli pyytänyt rekisterinpitäjältä tietojensa poistoa. Hakija oli viestissään nimenomaisesti 
pyytänyt ohjeita siitä, miten hän voisi pyytää tietojensa poistoa toimittamatta rekisterin-
pitäjälle tietoja, joita rekisterinpitäjällä ei ennestään ollut ollut hallussaan. Rekisterinpi-
täjä  oli  ainoastaan  ohjeistanut  hakijaa  täyttämään  verkkosivuiltaan  löytyvän  lomak-
keen.  Rekisterinpitäjä  oli  vastauksessaan  sivuuttanut  täysin  hakijan  nimenomaisesti 
esiin tuomat seikat. Rekisterinpitäjä ei ollut myöskään perustellut, miksi se oli vaatinut 
tiettyjä tietoja. Niin ikään asiassa 6569/182/18 hakija oli pyytänyt tietojensa poistoa ja 
nimenomaisesti kiinnittänyt huomiota siihen, että rekisterinpitäjällä ei ennestään ollut 
ollut  tietoa  hänen  henkilötunnuksestaan.  Tässäkään  tapauksessa  rekisterinpitäjä  ei 

 
 
 

 

 
 
 
 

 
20 (27) 
 

ollut perustellut sitä, miksi tieto hakijan henkilötunnuksesta oli pyydetty. Rekisterinpi-
täjä oli ainoastaan vain ilmoittanut jättävänsä käsittelemättä sellaiset pyynnöt, joita ei 
ole tehty verkkosivulomakkeella. Asiassa 4959/182/18 hakija oli pyytänyt saada pää-
syä tietoihinsa sekä tietojensa poistamista. Rekisterinpitäjä oli jälleen ilmoittanut, että 
rekisteröidyn oikeuksia koskevia pyyntöjä ei käsitellä, mikäli rekisteröity ei toimita sille 
vaadittuja tietoja. Lisäksi hakijalle annetussa vastauksessa on vedottu yleiseen tieto-
suoja-asetukseen.  Rekisterinpitäjän  hakijalle  antamasta  vastauksesta  saa  sellaisen 
kuvan,  että  yleinen  tietosuoja-asetus  nimenomaisesti  velvoittaisi  pyydettyjen  tietojen 
antamiseen.  Asiassa  5373/182/18  rekisterinpitäjä  on  ilmoittanut  hakijalle,  että  vain 
osoitetietonsa  antavien  reklamaationtekijöiden  reklamaatiot  käsitellään.  Rekisterinpi-
täjä  on  vedonnut  asiassa  yleiseen  tietosuoja-asetukseen.  Rekisterinpitäjän  hakijalle 
antamasta  vastauksesta  saa  sellaisen  kuvan,  että  yleinen  tietosuoja-asetus  nimen-
omaisesti  velvoittaisi  osoitetiedon  antamiseen.  Seuraamuskollegio  pitää  erittäin  ras-
kauttavana sitä, että yleisen tietosuoja-asetuksen vastaista toimintaa on perusteltu re-
kisteröidylle yleisellä tietosuoja-asetuksella. Tästä muodostuu rekisteröidylle helposti 
väärä kuva omista oikeuksistaan.   

Asiassa 6175/154/18 hakija oli 11.6.2018 pyytänyt rekisterinpitäjältä pääsyä tietoihinsa 
ja tiedustellut samalla sitä, mistä tiedot oli hankittu. Koska hakija ei ollut saanut min-
käänlaista vastausta pyyntöönsä, oli hakija soittanut yhtiön asiakaspalveluun 3.8.2018 
ja kertonut tekemästään pyynnöstä. Tiedot oli hakijan muistikuvien mukaan toimitettu 
hänelle vasta syyskuussa 2018. Hakijalle ei ollut toimitettu tietoa siitä, mistä tiedot oli 
hankittu. Antamassaan selvityksessä 30.4.2020 rekisterinpitäjä on ilmoittanut toimitta-
vansa tiedot hakijalle välittömästi. Rekisterinpitäjä ei kuitenkaan hakijan kertoman mu-
kaan vieläkään ole noudattanut antamaansa lupausta (per 9.1.2021).  

Asiassa 5390/152/19 hakija on asiamiehensä välityksellä paitsi pyytänyt rekisterinpitä-
jältä pääsyä tietoihinsa, ja tietojensa poistoa myös esittänyt tälle erinäisiä tietosuojaan 
liittyviä kysymyksiä. Jälleen rekisterinpitäjä oli vastannut hakijalle viittaamalla verkko-
sivuiltaan löytyvään lomakkeeseen. Hakija oli asiamiehensä välityksellä vastannut re-
kisterinpitäjältä saamaansa viestiin. Vastauksessaan hakija oli muun muassa ilmoitta-
nut, että rekisterinpitäjällä oli jo hallussaan kaikki asiassa tarvittavat tiedot. Rekisterin-
pitäjä ei ollut enää vastannut hakijan viimeiseen viestiin.  

Asiassa 1077/452/17 hakija oli ensin reklamoinut hänelle annetusta yksityisoikeudelli-
sesta pysäköinninvalvontamaksusta. Rekisterinpitäjä oli vastannut hakijan reklamaati-
oon. Tämän jälkeen hakija oli muun muassa esittänyt rekisterinpitäjälle henkilötietolain 
(523/1999) 26 §:ssä tarkoitettua tarkastusoikeutta koskevan  pyynnön, minkä jälkeen 
rekisterinpitäjä oli ainoastaan vastannut hakijalle, että hänen ilmoituksensa asian rii-
tauttamisesta  oli  vastaanotettu.  Rekisterinpitäjä  ei  siis  ollut  millään  tavalla  reagoinut 
hakijan esittämään pyyntöön.  

Selvää  on,  että  rekisterinpitäjä  on  ollut  tietoinen  toimintaansa  liittyvistä  epäkohdista, 
sillä  useammat  rekisteröidyt  olivat  kiinnittäneet  rekisterinpitäjän  huomiota  muun  mu-
assa  tietojen  minimointia  koskevaan  vaatimukseen  sekä  rekisteröidyn  tunnistamista 
koskeviin  kysymyksiin.  Huolellisesti  toimivan  toimijan  olisi  voinut  olettaa  tässä  tilan-
teessa tutustuvan paremmin sekä voimassa olevaan lainsäädäntöön että asiaa koske-
vaan viranomaisohjeistukseen. Rekisterinpitäjä ei ollut ryhtynyt minkäänlaisiin korjaa-
viin toimenpiteisiin, mikä osoittaa, että rekisterinpitäjä on tahallisesti laiminlyönyt vel-
vollisuuksiensa noudattamisen.  

 
 
 

 

 
 
 
 

 
21 (27) 
 

Ottaen huomioon nyt kysymyksessä olevassa asiassa sovellettavat yleisen tietosuoja-
asetuksen artiklat sekä myös annettu viranomaisohjeistus, ei esimerkiksi säilytyksen 
rajoittamiseen ja tietojen minimointiin liittyviä vaatimuksia voida pitää vaikeasti tulkitta-
vina. Tämä pätee myös rekisteröidyn oikeuteen saada pääsy tietoihin ja saada tietonsa 
poistetuiksi. Todettakoon lisäksi, että rekisterinpitäjän itsensä vastuulla on huolehtia, 
että  se  noudattaa  toiminnassaan  laissa  säädettyä.  Asiassa  annettujen  selvitysten  ja 
vastausten perusteella voidaan katsoa, että rekisterinpitäjä ei ole riittävällä tavalla pe-
rehtynyt voimassa olevaan lainsäädäntöön ja sitä koskeviin tulkintaohjeisiin, mikä osal-
taan osoittaa rikkomusten tarkoituksellisuutta.  

Todettakoon lisäksi, että yleisen tietosuoja-asetuksen taustalla vaikuttaa periaate ris-
kiperusteisesta  lähestymistavasta.  Rekisterinpitäjän  on  itse  oma-aloitteisesti  arvioi-
tava, liittyykö sen toimintaan henkilötietojen käsittelyä koskevia riskejä. Rekisterinpitäjä 
vastaa siitä, että sen toiminta on yleisessä tietosuoja-asetuksessa säädetyn mukaista.   

Rekisterinpitäjän toteuttamat toimet rekisteröidyille aiheutuneen vahingon lieventä-
miseksi, yhteistyön aste valvontaviranomaisen kanssa rikkomisen korjaamiseksi ja 
sen mahdollisten haittavaikutusten lieventämiseksi 

Kuulemisen  yhteydessä  antamassaan  vastauksessa  28.7.2020  rekisterinpitäjä  on  il-
moittanut luopuvansa edellyttämästä henkilötunnusta tietosuojalomakkeellaan. Rekis-
terinpitäjä ei ole asian selvittämisen yhteydessä esittänyt mitään muita toimenpiteitä, 
joihin se olisi ryhtynyt rikkomusten ja laiminlyöntien korjaamiseksi. Rekisteröidyn tun-
nistamisen osalta rekisterinpitäjä on kuitenkin pyytänyt, että valvontaviranomainen an-
taisi sille ohjeistusta, mikäli tunnistaminen olisi valvontaviranomaisen näkemyksen mu-
kaan  toteutettavissa  rekisteröityjen  tietosuojaa  paremmin  turvaavalla  tavalla.  Ohjeis-
tuksen  pyytämisen  voidaan  katsoa  osoittavan  avoimuutta  valvontaviranomaisen 
kanssa tehtävälle yhteistyölle. Todettakoon kuitenkin, että rekisterinpitäjä on pyytänyt 
ohjeistusta vain tästä yhdestä kysymyksenasettelusta.   

Rekisterinpitäjä on ilmoittanut, että maininta tietosuojaan liittyvistä oikeuksista voidaan 
sisällyttää valvontamaksulomakkeeseen ja / tai XX Oy:n perintäkirjeisiin, mikäli valvon-
taviranomainen katsoo sen  tarkoituksenmukaiseksi.  Tämä  on  sinänsä katsottava re-
kisterinpitäjän  eduksi.  On  kuitenkin  otettava  huomioon,  että  rekisterinpitäjä  ei  voi  ul-
koistaa suorittamaansa henkilötietojen käsittelyä koskevaa päätöksentekoa valvonta-
viranomaiselle. Kuten edellä on todettu, rekisterinpitäjä itse vastaa siitä, että sen toi-
minta on yleisessä tietosuoja-asetuksessa säädetyn mukaista.   

Rekisterinpitäjä on edelleen ilmoittanut ilman aiheetonta viivästystä saattavansa nykyi-
set menettelytapansa voimassa olevan tietosuojasääntelyn mukaisiksi, mikäli tällaisten 
menettelytapojen katsotaan tavalla tai toisella olevan tietosuojalainsäädännön vastai-
sia. Tämän voidaan myös sinänsä katsoa osoittavan avoimuutta valvontaviranomaisen 
kanssa tehtävälle yhteistyölle.  

Todettakoon, että rekisterinpitäjä on sittemmin (15.2.2021) päivittänyt tietosuojaselos-
tettaan.  Tässä yhteydessä  selostetta on  päivitetty ainakin henkilötietojen  säilytyksen 
osalta. Pääasioiden ratkaisuissa selostettu, tehty muutos ei kuitenkaan ole riittävä. Säi-
lytyksestä kerrottu ei täytä yleisen tietosuoja-asetuksen 5 artiklan 1 kohdan e alakoh-
dassa  ja  14  artiklan  2  kohdan  a  alakohdassa  säädettyä.  Henkilötietojen  säilytyksen 
osalta  todettakoon  lisäksi,  että  rekisterinpitäjä  on  28.7.2020  antamassaan  vastauk-
sessa nimenomaisesti esittänyt näkemyksenään, että Access to Court -periaate ja te-
hokkaiden  oikeussuojakeinojen  olemassaolon  vaatimus 
takaisivat  sen,  että 

 
 
 

 

 
 
 

 
 
 
 

 
22 (27) 
 

rekisterinpitäjää ei voi sitoa minkäänlainen määräaika sen suhteen, missä ajassa sen 
on  saatettava  saatavaansa  koskeva  asia  tuomioistuinkäsittelyyn  (kunhan  saatava  ei 
ole vanhentunut). Korostettakoon, että rekisterinpitäjän on noudatettava yleistä tieto-
suoja-asetusta. Yleisen tietosuoja-asetuksen 14 artiklan 2 kohdan a alakohdassa on 
selvästi  ilmaistu,  että  rekisterinpitäjän  on  toimitettava  rekisteröidyille  henkilötietojen 
säilytysaika  tai  jos  se  ei  ole  mahdollista,  tämän  ajan  määrittämiskriteerit.  Selvyyden 
vuoksi on todettava, että asiassa ei, per se, ole kysymys siitä, että tietosuojavaltuutettu 
tai tietosuojavaltuutetun toimiston seuraamuskollegio olisi määräämässä rekisterinpi-
täjää saattamaan jokin saatavaa koskeva asia tuomioistuimen käsiteltäväksi jossakin 
tietyssä määräajassa. Kysymys on sen sijaan siitä, että rekisterinpitäjän on määritel-
tävä tietojen säilytysaika sillä tavalla, että rekisteröity pystyy oman tilanteensa perus-
teella arvioimaan, kuinka kauan tiettyjä henkilötietoja säilytetään tiettyä käsittelytarkoi-
tusta varten.  

Kuten edellä on mainittu, asiaa arvioitaessa on otettava huomioon 29 artiklan mukai-
sen tietosuojatyöryhmän ohjeet hallinnollisten sakkojen soveltamisesta ja määräämi-
sestä. Näiden ohjeiden mukaan rekisterinpitäjän olisi tehtävä kaikki voitavansa lieven-
tääkseen rikkomuksesta rekisteröidyille aiheutuvia seurauksia. Valvontaviranomainen 
voi näiden ohjeiden mukaan ottaa seuraamusmaksua laskiessaan huomioon tällaisen 
rekisterinpitäjän  vastuullisen  toiminnan  tai  tällaisen  vastuullisen  toiminnan  puuttumi-
sen.5  Käsillä  olevassa  asiassa  rekisterinpitäjän  sittemmin  toteuttamilla  toimilla  ei  ole 
ollut vaikutusta  ennen tehtyjä muutoksia suoritettuun henkilötietojen käsittelyyn. Sen 
sijaan  henkilötunnuksen  vaatimisesta  luopumisen  vaikutus  tulevaisuudessa  esitettä-
viin  rekisteröidyn  oikeuksia  koskeviin  pyyntöihin  ja  niiden  yhteydessä  suoritettavaan 
henkilötietojen käsittelyyn on selvä askel parempaan.  

Seuraamuskollegio toteaa, että yleisen tietosuoja-asetuksen 83 artiklan 2 kohdan f ala-
kohdan mukaan hallinnollisen sakon määräämistä ja sen määrää arvioitaessa voidaan 
ottaa huomioon myös yhteistyön aste. Tähän liittyen valvontaviranomainen on kohtuul-
lista seuraamusta punnitessaan ottanut huomioon sen, että rekisterinpitäjä on vastan-
nut viranomaisen selvityspyyntöihin määräajassa. Sanotusta huolimatta ei kuitenkaan 
ole tarkoituksenmukaista korostaa jo lainsäädännössä edellytettyä yhteistyötä. Rekis-
terinpitäjällä on ollut yleisen tietosuoja-asetuksen 58 artiklan 1 kohdan ja tietosuojalain 
18 §:n nojalla velvollisuus toimittaa pyydetyt tiedot valvontaviranomaiselle, eikä tällai-
sen  laissa  säädetyn  velvollisuuden  täyttämistä  edellä  mainitusti  ole  tarkoituksenmu-
kaista korostaa.  

Rekisterinpitäjän vastuun aste, ottaen huomioon heidän 25 ja 32 artiklan nojalla toteut-
tamansa tekniset ja organisatoriset toimet 

Rekisterinpitäjä ei asiaa selvitettäessä ole tuonut esiin seikkoja, jotka puoltaisivat sitä, 
että se olisi toteuttanut sellaisia organisatorisia toimenpiteitä, jotka vastaavat yleisen 
tietosuoja-asetuksen 25 artiklassa säädettyjä sisäänrakennetun ja oletusarvoisen tie-
tosuojan periaatteita. Yleisen tietosuoja-asetuksen 25 artiklan 2 kohdassa on nimen-
omaisesti säädetty, että rekisterinpitäjän on toteutettava asianmukaiset tekniset ja or-
ganisatoriset toimenpiteet, joilla varmistetaan, että oletusarvoisesti käsitellään vain kä-
sittelyn  kunkin  erityisen  tarkoituksen  kannalta  tarpeellisia  henkilötietoja.  Tämä 

5 Guidelines on the application and setting of administrative fines for the purposes of the Regulation 
2016/679, WP 253, annettu 3.10.2017, s. 12.  

 

 

 
 
 

 
 
 
 

 
23 (27) 
 

velvollisuus koskee kerättyjen henkilötietojen määriä, käsittelyn laajuutta, säilytysaikaa 
ja saatavilla oloa. 

Edellä mainituissa 29 artiklan mukaisen tietosuojatyöryhmän ohjeissa on tämän koh-
dan  osalta  nimenomaisesti  mainittu  myös  yleisen  tietosuoja-asetuksen  24  artiklassa 
säädetty. Rekisterinpitäjän on pantava täytäntöön asianmukaiset tietosuojaa koskevat 
toimintaperiaatteet.6 Rekisterinpitäjän onkin huolehdittava tarpeellisista arvioinneista ja 
tehtävä  asianmukaiset  päätelmät.  Useammista  samaa  asiaa  koskevista  yhteyden-
otoista huolimatta rekisterinpitäjä ei ole katsonut tarpeelliseksi arvioida tulisiko sen ryh-
tyä toimenpiteisiin yhteydenotoissa esitettyjen epäkohtien korjaamiseksi. Seuraamus-
kollegio katsoo, että tällainen menettelytapa ilmentää osaltaan rekisterinpitäjän tahalli-
suutta.  

Henkilötietoryhmät, joihin rikkominen vaikuttaa 

Asiassa on ollut kysymys yleisen tietosuoja-asetuksen 4 artiklan 1 kohdan mukaisista 
henkilötiedoista,  joista  luonnollinen  henkilö  on  tunnistettavissa.  Kysymys  on  ollut  lä-
hinnä  rekisteröityjen  yksilöinti-  ja  yhteystiedoista,  sekä  heidän  ajoneuvoaan  ja  välilli-
sesti mahdollisesti myös asiointiaan koskevista tiedoista. Asiassa ei ole esitetty, että 
käsittelyn kohteena olisi ollut yleisen tietosuoja-asetuksen 9 artiklan mukaisiin erityisiin 
henkilötietoryhmiin kuuluvia henkilötietoja. On kuitenkin todettava, että ei voida pois-
sulkea  sitä,  etteikö  pysäköidyistä  ajoneuvoista  otetut  valokuvat  joissakin  tilanteissa 
voisi välillisesti voisi tarkoittaa myös tällaisten tietojen käsittelyä.  

Tapa, jolla rikkominen tuli valvontaviranomaisen tietoon 

Asiaa on alun perin ryhdytty tutkimaan yhdentoista eri rekisteröidyn yhteydenoton poh-
jalta. Myöhemminkin tietosuojavaltuutetun toimisto on saanut ainakin seitsemän uutta 
yhteydenottoa, jotka vastaavat nyt käsiteltävänä olevaa asiaa. Rekisterinpitäjä itse ei 
ole ilmoittanut rikkomuksista valvontaviranomaiselle.  

Mahdolliset muut tapaukseen sovellettavat raskauttavat tai lieventävät tekijät, kuten 
rikkomisesta suoraan tai välillisesti saadut mahdolliset taloudelliset edut tai rikkomi-
sella vältetyt tappiot 

Rekisterinpitäjä on esittänyt näkemyksenään, että se ei ole rikkonut yleistä tietosuoja-
asetusta. Mikäli valvontaviranomainen kuitenkin katsoisi näin tehdyn, on rekisterinpi-
täjä ilmoittanut olevansa vakaasti sitä mieltä, että mahdollisesta rikkomuksesta ei ole 
saatu  minkäänlaista  taloudellista  etua.  Rekisterinpitäjä  on  sen  sijaan  todennut,  että 
yleisen tietosuoja-asetuksen tarkka noudattaminen on pikemminkin sitonut sen resurs-
seja ja aiheuttanut yhtiölle merkittäviä kustannuksia. 

Voidaan todeta, että rekisterinpitäjän taloudellinen hyöty on sitä suurempi, mitä use-
ampi annettu yksityisoikeudellinen pysäköinninvalvontamaksu suoritetaan. Tässä yh-
teydessä voidaan viitata ainakin edellä kuvattuun esimerkkiin sellaisista lopulta suori-
tettavista  yksityisoikeudellisista  pysäköinninvalvontamaksuista,  joita  koskevia  rekla-
maatioita rekisterinpitäjä ei ole suostunut käsittelemään. Mikäli näissä tilanteissa yksi-
tyisoikeudellinen  pysäköinninvalvontamaksu  on  tosiasiallisesti  annettu  virheellisesti, 

6 Guidelines on the application and setting of administrative fines for the purposes of the Regulation 
2016/679, WP 253, annettu 3.10.2017, s. 13. 

 

 

 
 
 
 

 
24 (27) 
 

mutta lopulta kuitenkin suoritetaan, saa rekisterinpitäjä tällaisissa tilanteissa perustee-
tonta taloudellista hyötyä. Tämä otetaan huomioon asiaa arvioitaessa.  

Yhteenveto ja hallinnollisen seuraamusmaksun rahamäärä 

Yleisen tietosuoja-asetuksen 83 artiklan 1 kohdassa on säädetty, että asetuksen rik-
komisesta määrättävien hallinnollisten seuraamusmaksujen  määräämisen on kussa-
kin yksittäisessä tapauksessa oltava tehokasta, oikeasuhteista ja varoittavaa. Käsillä 
olevassa asiassa erityisesti rikkomisten luonne, sen kesto sekä niiden rekisteröityjen 
määrä, joihin rikkominen on vaikuttanut kuten myös rikkomusten tarkoituksellisuus il-
mentävät rikkomisen vakavuutta.  

Merkitystä on niin ikään yleisen tietosuoja-asetuksen 83 artiklan kohdissa 4 ja 5 sää-
detyllä. Mainituissa lainkohdissa rikkomukset on jaettu vakavuusluokiltaan kahteen eri 
kategoriaan. Käsillä olevat rikkomukset pääasiallisesti lukeutuvat mainituista kategori-
oista vakavampaan. 

Seuraamuskollegio katsoo edellä esitetyin perustein, että rekisterinpitäjä on perusteet-
tomasti ja säännönmukaisesti jättänyt noudattamatta asetuksen 15 artiklassa säädet-
tyä  rekisteröidyn  oikeutta  saada  pääsy  tietoihin.  Pääsyn  ehdoksi  rekisterinpitäjä  on 
asettanut vaatimuksen henkilötietojen antamisesta, mitä ei käsittelyperuste huomioon 
ottaen voida perustella tunnistamisvaatimuksella eikä täsmällisyysperiaatteella, ja si-
ten rikkonut henkilötietojen käsittelyä koskevaa minimoinnin, laillisuuden sekä kohtuul-
lisuuden periaatetta.  

Kun näiden käsittelytoimien tai niiden laiminlyönnin voidaan katsoa yleisen tietosuoja-
asetuksen  83  artiklan 3 kohdan  perusteella liittyvän  toisiinsa,  ei asetettavan seuraa-
musmaksun kokonaismäärä saa ylittää vakavimmasta rikkomuksesta määrättyä seu-
raamusmaksua. 

Yleisen tietosuoja-asetuksen 15 artikla ja 5 artiklan 1 kohdassa säädetyt periaatteet on 
mainittu seuraamusmaksuperusteena yleisen tietosuoja-asetuksen 83 artiklan 5 koh-
dassa, jossa säädetään korkeammasta seuraamusmaksun määrästä. 

Käsillä  olevassa  asiassa  seuraamuskollegio  katsoo  vakavimmaksi  rikkomukseksi 15 
artiklan rikkomisen katsoen, että rikkominen on tarkoituksellista pääsyn estämistä tie-
toihin, jotka voivat olla maksajaksi merkityn henkilön oikeusturvan kannalta olennaisia.  

Yleisen  tietosuoja-asetuksen  83  artiklan  5  kohdan  a  alakohdan  mukaan  5  artiklassa 
tarkoitettujen käsittelyn perusperiaatteiden ja b alakohdan mukaan rekisteröityjen 12–
22 artiklan mukaisten oikeuksien rikkomisesta määrätään 2 kohdan mukaisesti hallin-
nollinen sakko, joka on enintään 20 000 000 euroa, tai jos kyseessä on yritys, neljä 
prosenttia sen edeltävän tilikauden vuotoisesta maailmanlaajuisesta kokonaisliikevaih-
dosta sen mukaan, kumpi näistä määristä on suurempi. 

ParkkiPate Oy:n kanssa samaan konserniin kuuluvien yhtiöiden yhteenlaskettu vuotui-
nen liikevaihto vuodelta 2019 oli kokonaisuudessaan 12.367.668,07 euroa, josta las-
kettuna neljä prosenttia on 494.706,723 euroa.  

Oikeus saada pääsy tietoihin on Euroopan perusoikeuskirjalla suojattu oikeus. Euroo-
pan  unionin  perusoikeuskirjan  8  artiklan  2  kohdassa  on  säädetty,  että  jokaisella  on 
oikeus  tutustua  niihin  tietoihin,  joita  hänestä  on  kerätty.  Oikeus  saada  pääsy  omiin 

 
 
 

 

 
 
 

 
 
 
 

 
25 (27) 
 

henkilötietoihinsa  onkin  eurooppalaisen  tietosuojalainsäädännön  keskeisiä  element-
tejä.7 Seuraamuskollegio korostaakin, että päätettäessä hallinnollisen seuraamusmak-
sun rahamäärästä, on painoarvoa annetta  myös sille, että kysymys on ollut perusoi-
keuskirjalla suojatun oikeuden rikkomisesta. Todettakoon, että asiassa on muutoinkin 
kysymys  yleisen  tietosuoja-asetuksen  III  luvussa  säädetyistä  rekisteröityjen  oikeuk-
sista, joiden lujittaminen on ollut yksi yleisen tietosuoja-asetuksen tavoitteista.8  

Seuraamuskollegio katsoo, että seuraamusharkinnassa lieventävinä tekijöinä voidaan 
ainoastaan ottaa huomioon kolme seikkaa: 1) tavanomaisesti henkilötietojen käsittelyn 
kohteena  olevien  henkilötietoryhmien  rajallisuus;  2)  rekisterinpitäjän  osoittama  avoi-
muus valvontaviranomaisen kanssa tehtävälle yhteistyölle; ja 3) se, että rekisterinpitäjä 
on ilmoittanut luopuvansa edellyttämästä henkilötunnusta tietosuojalomakkeellaan. Ot-
taen huomioon rikkomusten vakavuuden (sekä yleisesti että yksilötasolla) ja sen, että 
rekisterinpitäjä on vasta asiaa tietosuojavaltuutetun toimiston toimesta selvitettäessä 
ilmoittanut olevansa yhteistyölle avoin, ei seuraamuskollegio voi kuitenkaan antaa mer-
kittävää painoarvoa kahdelle ensimmäisenä mainitulle.  

Rekisterinpitäjän toiminnan on ensinnäkin katsottu olevan tarkoituksellista. Tarkoituk-
sellisuutta ilmentävät rikkomusten luonne, kesto ja niiden rekisteröityjen lukumäärää, 
joihin  rikkominen  on  vaikuttanut.  Hakijoiden  yhteydenotoista  ja  tietosuojavaltuutetun 
toimiston selvityspyynnöistä huolimatta rekisterinpitäjä on edelleen jatkanut ja pääasi-
allisesti  edelleenkin jatkaa  tietosuojavaltuutetun  päätöksissä  kuvattua henkilötietojen 
käsittelyä.  Tältä  osin  rekisterinpitäjän  toiminta  ilmentää,  että  rekisterinpitäjän  toimin-
nassa  ei  ole  riittävästi  perehdytty voimassa  olevaan  lainsäädäntöön  ja siitä johtuviin 
vaatimuksiin,  mikä  puolestaan  ilmentää  piittaamattomuutta  laissa  säädetystä.  Kysy-
mys ei ole ollut yksittäisestä tai yksittäisistä tapahtumista, vaan järjestelmällisestä ylei-
sen tietosuoja-asetuksen rikkomisesta. 

Arvioinnissa on otettu huomioon myös kysymyksessä olevan liiketoiminnan laatu. Ky-
symys on yksityisestä pysäköinninvalvontatoiminnasta, jota toimialaa koskevaa erityis-
lainsäädäntöä ei ole. Tälle liiketoiminnalle on luonteenomaista, että yksityisellä alueella 
havaitusta  luvattomasta    ja/tai  virheellisestä  pysäköinnistä  asetetaan  valvontamaksu 
ajoneuvon pysäköineelle henkilölle. Tällaiseen toimintaan on katsottu liittyvän  perus-
tuslain (731/1999) 124 §:ssä tarkoitetun julkisen hallintotehtävän piirteitä.9 Tämä huo-
mioon  ottaen  rekisterinpitäjältä  voidaan  odottaa  erityistä  huolellisuutta.  Tässä  yhtey-
dessä on vielä viitattava rekisterinpitäjän esittämään näkemykseen siitä, että valvonta-
viranomainen aluksi lähestyisi rekisterinpitäjiä ensin ohjaten ja mahdollisissa rikkomus-
tilanteissakin  lievemmästä  päästä  olevien  sanktioiden  muodossa.  On  todettava,  että 
tämä rekisterinpitäjän käsitys on virheellinen.  

Seuraamuskollegio kiinnittää huomiota siihen, että tulisi tehdä selvä ero hallinnollinen 
seuraamusmaksun ja uhkasakon välillä. Uhkasakko on jo ennen yleistä tietosuoja-ase-
tusta  tietosuojavaltuutetun  käytettävissä  ollut  keino,  joka  nimenomaisesti  asetetaan 
päätöksen tehosteeksi ja edellyttää siten edeltävää päätöstä tai määräystä. Hallinnol-
linen seuraamusmaksu on taas luonteeltaan erilainen ja uhkasakosta erillinen seuraa-
mus, jonka määrääminen ei edellytä, että rekisterinpitäjälle olisi esimerkiksi osoitettu 
aiempia, samaa asiaa koskevia päätöksiä. Valittajan näkemys siitä, että valvontaviran-
omaisen 
tulisi  ennen  hallinnollisen  seuraamusmaksun  määräämistä  antaa 

 

7 Ks. esimerkiksi Euroopan unionin tuomioistuimen yhdistetyt ratkaisut C-141/12 ja C-372/12 (Minister voor 
Immigratie, Integratie en Asiel). 
8 HE 9/2018 vp, s. 29.  
9 Ks. esimerkiksi HE 223/2010 vp, s. 39 ja PeVL 57/2010 vp, tarkistettu versio 2.0.  

 

 
 
 

 
 
 
 

 
26 (27) 
 

yksityiskohtaista  ohjausta  taikka  muu  hallinnollista  seuraamusmaksua  lievempi  seu-
raamus johtaisi käytännössä siihen, että hallinnolliselle seuraamusmaksulle muodos-
tuisi  uhkasakon  kaltainen  vaikutus.  Hallinnollinen  seuraamusmaksu  on  luotu  nimen-
omaan uhkasakosta erilliseksi seuraamukseksi. 

Seuraamuskollegio kiinnittää tältä osin huomiota lisäksi siihen, että tietosuoja-asetuk-
sen 83 artiklan 2 kohdan mukaan hallinnolliset sakot määrätään kunkin yksittäisen ta-
pauksen olosuhteiden mukaisesti 58 artiklan 2 kohdan a–h ja j alakohdassa tarkoitet-
tujen toimenpiteiden lisäksi tai niiden sijasta. Edelleen saman artiklan 6 kohdan mu-
kaan 58 artiklan 2 kohdassa tarkoitetun valvontaviranomaisen määräyksen noudatta-
matta jättämisestä määrätään tämän artiklan 2 kohdan mukaisesti hallinnollinen sakko, 
joka  on  enintään  20  000  000  euroa,  tai  jos  kyseessä  on  yritys,  neljä  prosenttia  sen 
edeltävän tilikauden vuotuisesta maailmanlaajuisesta kokonaisliikevaihdosta sen mu-
kaan,  kumpi  näistä  määristä  on  suurempi.  Toisin  sanoen  edellä  mainitussa  artiklan 
kohdassa on erikseen sanktioitu valvontaviranomaisen määräyksen noudattamatta jät-
täminen. Koska kysymys on yleisen tietosuoja-asetuksen vakavasta rikkomisesta, joh-
taa viranomaisen päätöksen noudattamatta jättäminen korkeamman sakkoluokan so-
veltamiseen.  Yleisen  tietosuoja-asetuksen  83  artiklan  sanamuotojen  perusteella  on 
näin selvää, että hallinnollinen seuraamusmaksu voidaan määrätä ilman sitä edeltävää 
muuta määräystä tai huomautusta.  

Seuraamuskollegio  toteaa,  että  yleisen  tietosuoja-asetuksen  säännökset  eivät  edel-
lytä, että valvontaviranomainen olisi ennen hallinnollisen seuraamusmaksun määrää-
mistä  ohjannut  rekisterinpitäjää  muuttamaan  toimintaansa,  eikä  tällaista  velvoitetta 
voida johtaa muustakaan lainsäädännöstä. Seuraamuskollegion aiemmassa ratkaisu-
käytännössä ei ole myöskään katsottu, että hallinnollisen seuraamusmaksun määrää-
minen edellyttäisi, että rekisterinpitäjä olisi ensin tietosuojavaltuutetun toimesta ohjattu 
muuttamaan toimintaansa. Seuraamuskollegio viittaa tässä yhteydessä hallinnollisesta 
seuraamusmaksusta  ja uhkasakosta edellä todettuun. Ennen  yleisen tietosuoja-ase-
tuksen soveltamisen alkamista hallinnollisen seuraamusmaksun määrääminen ei ollut 
mahdollista, mistä johtuen valvontaviranomaisen aiempi valvontakäytäntö on ollut lä-
hinnä  ohjaavaa.  Todettakoon  vielä,  että  hallinnollisen  seuraamusmaksun  tulee  olla 
luonteeltaan varoittava. Rahamäärältään tällaisen seuraamusmaksun tulee siten olla 
sellainen, että sen taloudellinen vaikutus ei ole yhdentekevä rekisterinpitäjän liiketoi-
minnan kannalta.  

Se, että rekisterinpitäjä on ilmoittanut luopuvansa edellyttämästä henkilötunnusta tie-
tosuojalomakkeellaan, on arvioinnissa otettu huomioon hallinnollisen seuraamusmak-
sun määrää alentavana seikkana.  

Seuraamuskollegio katsoo tehokkaaksi, oikeasuhteiseksi ja varoittavaksi määrältään 
75  000  (seitsemänkymmentäviisituhatta)  euron  suuruisen  hallinnollisen  seuraamus-
maksun. 

Hallinnollisen sakon määräämistä koskevan päätöksen ovat tehneet tietosuojavaltuutetun seuraa-
muskollegion jäsenet.  

 

 

 

 

 
 
 
 

 
 
 
Sovelletut lainkohdat 

Perusteluissa mainitut.  

Muutoksenhaku 

 
27 (27) 
 

Tietosuojalain (1050/2018) 25 §:n mukaan tähän päätökseen voi hakea muutosta va-
littamalla hallinto-oikeuteen noudattaen mitä laissa oikeudenkäynnistä hallintoasi-
oissa (808/2019) säädetään. Valitus tehdään Helsingin hallinto-oikeuteen. 

Lisätietoja tästä päätöksestä antaa asian esittelijä 

Laura Varjokari, puhelin 029 56 66771   

  

 

 

