 

 

1/26 

Geschillenkamer 

Beslissing ten gronde 75/2023 van 14 juni 2023 

Dossiernummer : DOS-2021-07350 

Betreft : Verwerking van persoonsgegevens op een platform 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter, en de heren Dirk Van Der Kelen en Jelle Stassijns, leden; 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Heeft de volgende beslissing genomen inzake: 

De klagers: 

Zorgverleners X vertegenwoordigd door Mr. Ann Dierickx, kantoorhoudende 

te 3000 Leuven, Mechelsestraat 107-109, hierna “de klagers”; 

De verweerster:  Y,  vertegenwoordigd  door  ‘Mr.  Emmanuel  Cornu  en  Mr.  Eric  De  Gryse, 

kantoorhoudende  te  1050  Brussel,  Louizalaan  250/10,  hierna 

  “de 

verweerster”. 

 

 

 

 

 Beslissing ten gronde 75/2023 - 2/26 

I.  Feiten en procedure 

1. 

Op 

23 

november 

2021 

dienen 

de 

klagers 

een 

klacht 

in 

bij 

de 

Gegevensbeschermingsautoriteit tegen de verweerster. 

2.  Op 25 november 2021 wordt de klacht door de Eerstelijnsdienst ontvankelijk verklaard op 

grond van de artikelen 58 en 60 WOG en wordt de klacht op grond van artikel 62, § 1 WOG 

overgemaakt aan de Geschillenkamer. 

3.  Op  10  december  2021  wordt  overeenkomstig  artikel  96,  § 1  WOG  het  verzoek  van  de 

Geschillenkamer tot het verrichten van een onderzoek overgemaakt aan de Inspectiedienst, 

samen met de klacht en de inventaris van de stukken. 

4.  Op  2  februari  2022  wordt  het  onderzoek  door  de  Inspectiedienst  afgerond,  wordt  het 

verslag  bij  het  dossier  gevoegd  en  wordt  het  dossier  door  de  inspecteur-generaal 

overgemaakt aan de Voorzitter van de Geschillenkamer (artikel 91, § 1 en § 2 WOG). 

Het verslag bevat vaststellingen met betrekking tot het voorwerp van de klacht en besluit 

dat: 

1.  er sprake is van een inbreuk op artikel 5, lid 1, a) en lid 2 en artikel 6, lid 1 AVG; en dat 

2.  er sprake is van een inbreuk op artikel 12, lid 1, lid 2 en lid 3, artikel 17, artikel 19, artikel 

24, lid 1 en artikel 25, lid 1 AVG. 

5.  Op 4 februari 2022 beslist de Geschillenkamer op grond van artikel 95, § 1, 1° en artikel 98 

WOG dat het dossier gereed is voor behandeling ten gronde. 

6.  Op  4  februari  2022  worden  de  betrokken  partijen  per  e-mail  in  kennis  gesteld  van  de 

bepalingen  zoals  vermeld  in  artikel  95,  § 2,  alsook  van  deze  in  artikel  98  WOG.  Tevens 

worden  zij  op  grond  van  artikel  99  WOG  in  kennis  gesteld  van  de  termijnen  om  hun 

verweermiddelen in te dienen. 

De uiterste datum voor ontvangst van de conclusie van antwoord van de verweerster werd 

daarbij vastgelegd op 18 maart 2022, deze voor de conclusie van repliek van de klagers op 

8 april 2022 en deze voor de conclusie van dupliek van de verweerster op 29 april 2022. 

7.  Op 8 februari 2022 aanvaarden de klagers elektronisch alle communicatie omtrent de zaak 

en vragen de klagers een kopie van het dossier (artikel 95, § 2, 3° WOG), dewelke hen werd 

overgemaakt op 9 februari 2022. 

8.  Op 17 februari 2022  aanvaardt de verweerster elektronisch alle communicatie omtrent de 

zaak.  Hierbij  maakt  de  verweerster  aan  de  Geschillenkamer  een  met  redenen  bekleed 

verzoek over om de proceduretaal  te wijzigen van  het Nederlands naar  het Frans, alsook 

vraagt de verweerster een kopie van het dossier (artikel 95, § 2, 3° WOG), dewelke haar werd 

overgemaakt op 14 maart 2022. 

 Beslissing ten gronde 75/2023 - 3/26 

9.  Op  21  februari  2022  ontvangt  de  Geschillenkamer  van  de  klagers  een  verzoek  op  het 

Nederlands als proceduretaal te behouden.  

10.  Op  7  maart  2022  informeert  de  Geschillenkamer  de  partijen  over  het  behoud  van  het 

Nederlands  als  proceduretaal  overeenkomstig  haar  taalbeleid,  aangezien  er  maar  1 

proceduretaal kan zijn. De Geschillenkamer stelt echter dat de partijen zich tot haar kunnen 

richten  in  de  landstaal  van  hun  keuze  en  dat  de  Geschillenkamer  zal  antwoorden  aan  de 

partijen in de taal die zij verkiezen. Hierbij maakt de Geschillenkamer aangepaste termijnen 

voor de partijen om conclusies in te dienen over.  

11.  Op 14 maart 2022 ontvangt de Geschillenkamer het bezwaar van de verweerster tegen het 

behoud van het Nederlands als proceduretaal en de door de Geschillenkamer voorgestelde 

taalregeling.  Op  dezelfde  dag  stuurt  de  Geschillenkamer  aangepaste  termijnen  om 

conclusies in te dienen naar de partijen. 

De uiterste datum voor ontvangst van de conclusie van antwoord van de verweerster werd 

daarbij vastgelegd op 25 april 2022, deze voor de conclusie van repliek van de klagers op 16 

mei 2022 en deze voor de conclusie van dupliek van de verweerster op 6 juni 2022. 

12.  Na de beoordeling van het bezwaar inzake de proceduretaal van de verweerster, maakt de 

Geschillenkamer  op  22 maart 2022 de beslissing  met betrekking  tot  het behoud  van het 

Nederlands als proceduretaal over aan de partijen, met aangepaste conclusietermijnen. 

De uiterste datum voor ontvangst van de conclusie van antwoord van de verweerster werd 

daarbij vastgelegd op 3 mei 2022, deze voor de conclusie van repliek van de klagers op 24 

mei 2022 en deze voor de conclusie van repliek van de verweerster op 14 juni 2022. 

13.  Op  18  maart 2022  ontvangt de Geschillenkamer de conclusie  van  antwoord vanwege de 

verweerster. Vooreerst werpt de verweer een schending van de artikelen 41 en 42 van de 

gecoördineerde wetten op het gebruik van de talen in bestuurszaken op wegens het behoud 

van het Nederlands als proceduretaal. Ten gronde stelt de verweerster dat de verwerking 

een  rechtmatige  gegevenswerking  uitmaakt.  Vervolgens  stelt  de  verweerster  dat  zij 

overgegaan is tot de verwijdering van de persoonsgegevens vanaf de eerste kennisname 

van het verzoek tot gegevenswissing.  

14.  Op 17 mei 2022 ontvangt de Geschillenkamer de conclusie van repliek van de klagers. De 

klagers voeren aan dat de verweerster bij de litigieuze verwerking de regels voortvloeiend 

uit de artikelen 5, lid 1, a), 5, lid 2 en 6 AVG niet heeft nageleefd. Vervolgens voeren de klagers 

aan  dat  de  verweerster  laattijdig  is  overgegaan  tot  een  volledige  verwijdering  van  de 

persoonsgegevens in kwestie daardoor de bepalingen van de AVG geschonden werden.  

15.  Op  13  juni  2022  heeft  de  Geschillenkamer  de  conclusie  van  dupliek  ontvangen  van  de 

verweerster  waarin  zij  haar  argumenten  uit  de  conclusie  van  antwoord  herneemt  en 

 Beslissing ten gronde 75/2023 - 4/26 

bijkomend opmerkt dat de klacht werd ingediend namens de beroepsbeoefenaars, maar de 

conclusie van repliek werd ingediend namens Z comm.v.  

16.  Op  28 september 2022  worden de partijen ervan in kennis gesteld dat de  hoorzitting  zal 

plaatsvinden op 18 november 2022.  

17.  Op 18 november 2022 worden de verschenen partijen gehoord door de Geschillenkamer. 

18.  Op  21  november  2022  wordt  het  proces-verbaal  van  de  hoorzitting  aan  de  partijen 

overgemaakt. 

19.  Op  26  januari  2023  ontvangt  de  Geschillenkamer  vanwege  de  verweerster  enkele 

opmerkingen met betrekking tot het proces-verbaal dewelke zij beslist mee op te nemen in 

haar beraad. 

20.  Op  16  mei  2023  heeft  de  Geschillenkamer  aan  de  verweerster  het  voornemen  kenbaar 

gemaakt om over te gaan tot het opleggen van een administratieve geldboete, alsmede het 

bedrag  daarvan  teneinde  de  verweerster  de  gelegenheid  te  geven  zich  te  verdedigen, 

voordat de sanctie effectief wordt opgelegd. 

21.  Op  5  juni  2023    ontvangt  de  Geschillenkamer  de  reactie  van  de  verweerster  op  het 

voornemen  tot  het  opleggen  van  een  administratieve  geldboete,  alsmede  het  bedrag 

daarvan.  

 

II.  Motivering 

II.1.  Beslissing inzake het Nederlands als proceduretaal  

22.  Zoals  reeds  uiteengezet  maakte  de  verweerster  bezwaar  tegen  het  Nederlands  als 

proceduretaal. De verweerster betoogt het behoud van het Nederlands als proceduretaal in 

strijd is met de artikelen 41, §1 en 42 van het koninklijk besluit van 18 juli 1966 houdende 

coördinatie van de wetten op het gebruik van de talen in bestuurszaken (hierna: SWT)1 niet 

heeft nageleefd. 

23.  Gelet  op  het  bovenstaande  rijst  de  vraag  welke  taalwetgeving  van  toepassing  is  op  de 

procedure voor de Geschillenkamer.  

24.  Met  betrekking  tot  de  proceduretaal  voor  de  GBA  bepaalt  artikel  57  van  de  WOG  in  het 

kader  van  de  geschillenbeslechtingsprocedure  dat  "[d]e  GBA  de  taal  hanteert  waarin  de 

procedure  wordt  gevoerd  naargelang  van  de  behoeften  die  eigen  zijn  aan  de  zaak". 

Ingevolge  dit  artikel  57  WOG,  in  samenhang  gelezen  met  artikel  60  WOG  wordt  de 

procedure  gevoerd  in  een  van  de  landstalen.  Dit  artikel  57  WOG  is  echter  algemeen 

1 B.S. 2 augustus 1966.  

 

 Beslissing ten gronde 75/2023 - 5/26 

geformuleerd en voorziet geen algemene voorzienbare regeling van de proceduretaal voor 

de partijen bij een meertalige procedure.  

25.  Het Marktenhof heeft reeds over enkele elementen inzake het taalgebruik in de procedure 

voor de Geschillenkamer verduidelijkt. Zij heeft bepaald dat de wet van 15 juni 1935 inzake 

het taalgebruik in gerechtszaken niet van toepassing is op de Geschillenkamer:  

"Het is onbetwist en onbetwistbaar dat de taalwet van 15 juni 1935 niet van toepassing is op 

de procedure gevoerd voor de GBA. In principe moet iedere persoon/rechtspersoon tegen 

wie een klacht vervolgd wordt de gelegenheid hebben zich te verdedigen in zijn eigen taal 

(en niet in die van de klager).” 

26.  Het  Marktenhof  vervolgt:  “[d]e  GBA,  die  een  autonome  overheidsdienst 

is  met 

rechtspersoonlijkheid, is een centrale dienst waarvan de werkkring het ganse land bestrijkt 

in de zin van de wetten van 18 juli 1966 op het gebruik van talen in bestuurszaken. Uit dien 

hoofde  is  zij  in  haar  betrekkingen  met  het  publiek,  particulieren  en  private  bedrijven  wel 

onderworpen  aan  de  bepalingen  uit  de  artikelen  40  tot  en  met  45  van  de  vermelde 

taalwetten.”2  

27.  Deze artikelen luiden als volgt:  

“Art.  41.  -  §  1.  -  De  centrale  diensten  maken  voor  hun  betrekkingen  met  de  particulieren 

gebruik van die van de drie talen waarvan de betrokkenen zich hebben bediend.” 

“Art. 42. - De centrale diensten stellen de akten, getuigschriften, verklaringen, machtigingen 

en vergunningen in die van de drie talen waarvan de belanghebbende particulier het gebruik 

vraagt.” 

28. 

In  een  recent  tussenarrest  dd.  8  maart  20233  heeft  het  Marktenhof  vastgesteld  dat  er 

onenigheid bestaat omtrent de toepasselijkheid van deze taalwetgeving op de procedures 

voor  de  Geschillenkamer.  Het  Marktenhof  overweegt  hieromtrent:  “[t]eneinde  een 

duidelijker kader te scheppen en voorzienbaarheid te bieden voor de partijen in dit verband, 

dient  het  Marktenhof  zich  hierover  uit  te  spreken  eventueel  na  vraagstelling  aan  het 

Grondwettelijk Hof”. De Geschillenkamer merkt evenwel op dat dit arrest dateert van na de 

beslissingen  van  de  Geschillenkamer  om  het  Nederlands  als  proceduretaal  te  hanteren, 

waardoor hiermee geen rekening gehouden werd bij die beslissingen.  

29. 

In  haar  arrest  dd.  7  juli  2021  heeft  het  Marktenhof  in  ieder  geval  duidelijk  gesteld  dat  in 

principe 

iedere  persoon/rechtspersoon  tegen  wie  een  klacht  vervolgd  wordt,  de 

gelegenheid moet hebben zich te verdedigen in zijn eigen taal (en niet die van de klager). Het 

2 Hof van beroep te Brussel, sectie Marktenhof, 7 juli 2021, 2021/AR/320, p. 19-20. 
3 Hof van beroep te Brussel, sectie Marktenhof, 8 maart 2023, 2023/AR/184, p. 12. 

 

 Beslissing ten gronde 75/2023 - 6/26 

onttrekken  van  de  vervolgde  partij  aan  zijn  of  haar  taal  kan,  onder  meer,  een  schending 

uitmaken van de rechten van verdediging.  

30.  Aangezien  er  maar  één  officiële  proceduretaal  van  toepassing  kan  zijn  diende 

Geschillenkamer dus te oordelen of dit in onderhavige zaak het Nederlands of Frans moet 

zijn. De Geschillenkamer besliste om het Nederlands als proceduretaal te behouden. Bij deze 

beslissing  hield  de  Geschillenkamer 

rekening  met  volgende  elementen:  de 

maatschappelijke  zetel  van  de  verweerster  bevindt  zich  in  het  (tweetalig)  Brussels 

Hoofdstedelijk Gewest, de statuten van de verweerster zijn opgesteld in het Nederlands, de 

verweerster is actief op het hele grondgebied van België, en de klagers zijn Nederlandstalig. 

De Geschillenkamer wijst erop dat zij bij deze beoordeling geen rekening heeft gehouden 

met de bezwaren omtrent het Frans als de proceduretaal geformuleerd door de advocaat 

van  de  klagers  aangezien  in  de  brief  dd.  4  februari  2022  werd  bepaald  dat  “indien  een 

verweerster een met redenen omkleed bezwaar tegen het gebruik van deze taal wenst te 

maken hij dit kan doen binnen een termijn van 14 dagen na de verzending van deze brief, bij 

voorkeur via litigationchamber@apd-gba.be of via de contactgegevens die zich bovenaan 

deze brief bevinden” (eigen onderlijning).  

31.  De Geschillenkamer heeft bij deze beslissing ook rekening gehouden met de vaststellingen 

van het Marktenhof dat iedere natuurlijke persoon of rechtspersoon tegen wie een klacht 

vervolgd  wordt  de  gelegenheid  moet  hebben  zich  te  verdedigen  in  zijn  eigen  taal.  De 

Geschillenkamer heeft dan ook een regeling voorgesteld naar analogie met de artikelen 41, 

§1 en 42 SWT. Vooreerst herinnert de Geschillenkamer eraan dat deze artikelen enkel het 

taalgebruik regelen tussen de particulier en de centrale overheidsdienst, in deze zaak dus 

respectievelijk  elke  partij  en  de  Geschillenkamer,  bij  uitbreiding  de  GBA.  Deze  artikelen 

regelen dus niet in welke taal de partijen naar elkaar dienen te communiceren.  

De  voorgestelde  taalregeling  gold  als  volgt.  Naar  analogie  met  het  hierboven  vermeld 

standpunt  van  de  rechten  van  verdediging  van  de  verwerende  partij,  stelt  de 

Geschillenkamer voorop dat beiden zich moeten kunnen wenden tot de Geschillenkamer in 

hun eigen taal. De partijen waren dus vrij om procedurestukken en conclusies in te dienen bij 

de Geschillenkamer in hun taal naar keuze. Deze procedurestukken ingediend door een partij 

zouden  echter  niet  door  de  Geschillenkamer  vertaald  worden  ten  behoeve  van  de 

wederpartij; evenmin zou zij instaan voor de door de partijen gemaakte kosten in verband 

met de vertaling van deze stukken. De partijen moesten ook zelf geen vertalingen van hun 

procedurestukken  voor  de  andere  partij  verstrekken.  Beide  partijen  zouden  ook 

tegelijkertijd de beslissing ontvangen in de door hen gewenste taal.  

Aan het begin van de hoorzitting bij de Geschillenkamer werd eveneens door de Voorzitter 

aangegeven dat de partijen zich konden uitdrukken in de door hen gewenste taal.  

 Beslissing ten gronde 75/2023 - 7/26 

32.  De  Geschillenkamer  stelt  vast  dat  de  verweerster  conclusies  in  het  Nederlands  heeft 

ingediend  en  zich  tijdens  de  hoorzitting  heeft  uitgedrukt  in  het  Nederlands  waardoor  de 

Geschillenkamer, overeenkomstig bovenstaande regeling, zich ook in het Nederlands tot de 

partijen gericht heeft. 

33.  De  Geschillenkamer  oordeelt  dan  ook  dat,  overeenkomstig  de  rechtspraak  van  het 

Marktenhof, de rechten van verdediging niet geschonden waren aangezien de verweerster 

zich  kon  verweren  in  haar  eigen  taal,  en  de  Geschillenkamer  zich  ook  zou  richten  tot  de 

partijen  in  deze  door  hen  gekozen  taal.  Dit  blijkt  eveneens  uit  het  feit  dat  de  brieven 

houdende  de  conclusietermijnen  die  werden  ontvangen  na  het  eerste  bezwaar  van  de 

verweerster  omtrent  de  proceduretaal,  door  de  Geschillenkamer  in  beide  talen  aan  de 

partijen overgemaakt werden.  

II.2.  Identiteit van de klager 

34.  De Geschillenkamer stelt vast dat de klacht werd neergelegd namens een aantal individueel 

benoemde  beroepsbeoefenaars  die  allen  vertegenwoordigd  werden  door  dezelfde 

raadsman.  De  conclusie  van  repliek  dd.  13  mei  2022  neergelegd  zijn  wegens  de 

commanditaire  vennootschap  Z  waarvan  de  beroepsbeoefenaars  die  de  klacht  hebben 

neergelegd lid zijn.  

35.  De Geschillenkamer stelt vast dat comm.v. Z, namens wie de conclusies van repliek werden 

neergelegd, geen partij is in het geding.  

II.3.  Artikel 5, lid 1, a) en lid 2 en artikel 6, lid 1 AVG. 

36. 

In haar conclusies werpt de verweerster op dat er een onderscheid moet gemaakt worden 

tussen  enerzijds  de  gratis  profielen  en  anderzijds  de  betalende  profielen.  De 

Geschillenkamer  zal  eerst  de  rechtmatigheid  van  de  gratis  profielen  beoordelen  en 

vervolgens de rechtmatigheid van de betalende profielen. 

II.3.1.  Artikel 6, lid 1, f) AVG (Gratis profielen) 

37.  De Geschillenkamer herinnert eraan dat ingevolge artikel 5, lid 1, a) AVG persoonsgegevens 

rechtmatig  verwerkt  moeten worden.  Dit  betekent  dat de verwerking  moet  gebeuren op 

basis van de verwerkingsgronden zoals bepaald in artikel 6 AVG.  

38.  De Inspectiedienst stelt dat de verweerster de verplichtingen opgelegd door artikel 5, lid 1, 

a)  en  lid  2  van  de  AVG  en  artikel  6  van  de  AVG  niet  heeft  nageleefd.  Hiertoe  laat  de 

Inspectiedienst gelden dat het feit dat persoonsgegevens van bepaalde betrokkenen zoals 

de klagers openbaar toegankelijk zijn op bepaalde professionele websites, niet impliceert 

dat  die  betrokkenen  redelijkerwijs  kunnen  verwachten  dat  die  persoonsgegevens 

vervolgens  door  de  verweerster  zonder  hun  toestemming  systematisch  en  op  een 

 Beslissing ten gronde 75/2023 - 8/26 

grootschalige  manier  worden  ter  beschikking  gesteld  aan  eenieder  die  haar  website 

gebruikt en dus verder verwerkt worden. 

39.  De verweerster stelt in haar conclusies dat zij zich niet beroept op de toestemming voor de 

verwerking van de persoonsgegevens, aangezien dat organisatorisch moeilijk haalbaar is. 

De verweerster voert echter aan dat de verwerking rechtmatig is op grond van artikel 6, lid 

1, f) AVG (gerechtvaardigd belang) voor wat betreft de gratis profielen. 

40.  Teneinde  zich  conform  artikel  6,  lid  1,  f)  van  de  AVG  te  kunnen  beroepen  op  de 

rechtmatigheidsgrond 

van 

het 

“gerechtvaardigd 

belang”, 

dient 

de 

verwerkingsverantwoordelijke aan te tonen dat: 

 

     1)  de  belangen  die  deze  met  de  verwerking  nastreeft,  als  gerechtvaardigd  kunnen 

     worden erkend (de “doeltoets”); 

 

     2)  de  beoogde  verwerking  noodzakelijk  is  voor  de  verwezenlijking  van  deze  belangen 

      (de “noodzakelijkheidstoets”); en 

 

     3)  de  afweging  van  deze  belangen  ten  opzichte  van  de  belangen,  fundamentele 

     vrijheden  en  grondrechten  van  betrokkenen  doorweegt 

in  het  voordeel  van  de 

     verwerkingsverantwoordelijke of een derde partij (de “afwegingstoets”). 4 

41.  De  Geschillenkamer  zal  nagaan  of  aan  deze  voorwaarden  voldaan  is  voor  wat  betreft  de 

litigieuze verwerking.  

(i) 

Is er sprake van een gerechtvaardigd belang? (doeltoets) 

42.  De eerste voorwaarde is dat de verweerster belangen nastreeft van zichzelf of een derde 

die kwalificeren als gerechtvaardigd5. De belangen moeten op de datum van de verwerking 

bestaand, actueel, en niet van hypothetische aard zijn.6 Een gerechtvaardigd belang moet 

rechtmatig, voldoende duidelijk, werkelijk en niet speculatief zijn.7 

43.  De verweerster voert drie verschillende belangen aan: 

a.  het  belang  van  een  derde  (de  potentiële  patiënt):  te  weten  het  verhogen  van  de 

toegang  tot  de  gezondheidszorg  voor  de  patiënten  en  hun  vrije  keuze  inzake 

zorgverleners te faciliteren door het recht op vrijheid van meningsuiting, te weten 

het verlenen van de mogelijkheid om reviews te schrijven over de zorgverlener (in 

het geval van betalende profielen) enerzijds en de mogelijkheid om kennis te nemen 

 

4 HvJEU,4 mei 2017, Valsts policijas Rīgas reģiona pārvaldes Kārtības policijas pārvalde t. Rīgas pašvaldības SIA 
„Rīgas satiksme”, C-13/16; ECLI: EU:C:2017:336, para. 28-31 en HvJEU Arrest van 11 december 2019, TK t/ Asociaţia 
de Proprietari bloc M5A-ScaraA, C-708/18, ECLI:EU:C:2019:1064, para. 40-44.  Zie in dezelfde zin ook eerdere beslissingen 
van de Geschillenkamer, o.a.  21/2022 van 2 februari 2022. 
5 Enkele vragen over het gerechtvaardigd belang worden geacht te worden beantwoord door het Hof van Justitie van de 
Europese Unie in de zaak C-621:22 (Koninkijke Nederlandse Lawn Tennisbond t. Autoriteit Persoonsgegevens.  
6 HvJEU, 11 december 2019, Asociația De Proprietari Bloc M5a-Scara A, C-708/18, ECLI:EU:C:2019:1064, para 44. 
7 Advies 06/2014 over het begrip ‘gerechtvaardigd belang van de voor de gegevensverwerking verantwoordelijke” in artikel 
7 van Richtlijn 95/46/EG, 9 april 2014, Groep gegevensbescherming artikel 29, p.31.   

 Beslissing ten gronde 75/2023 - 9/26 

van deze reviews anderzijds. Voor wat betreft het belang van de potentiële patiënt 

voert  de  verweerster  aan  dat  zij  via  het  platform  patiënten  in  staat  te  stelt  om 

gemakkelijk een beroepsbeoefenaar in de gezondheidszorg te vinden en contact 

met  hem/haar  op  te  nemen  door  het  delen  van  niet  alleen  nuttige,  maar  zelfs 

noodzakelijke informatie. De verweerster voert aan dat dit bijdraagt tot het recht 

van  elke  patiënt  op  toegang  tot  de  gezondheidszorg,  alsmede  zijn  recht  op  vrije 

keuze van de beroepsbeoefenaar die hij wenst te raadplegen, zoals gewaarborgd 

door  artikel  6  van  de  Wet  van  22  augustus  2002  betreffende  de  rechten  van 

patiënten. Ten tweede laat het platform ook de patiënten toe om een mening te 

delen  over  de  zorgverstrekker  (met  een  betalend  profiel).  Het  gerechtvaardigd 

belang hier bestaat erin uitvoering te geven aan artikel 11 van het Handvest van de 

Grondrechten van de Europese Unie j° artikel 19 en 25 van de Grondwet waarin het 

recht op vrijheid van meningsuiting gewaarborgd wordt.  

b.  het  belang  van  de  betrokkenen 

(i.e.  de  beroepsbeoefenaars 

in  de 

gezondheidszorg),  te  weten  het  aantrekken  van  nieuwe  patiënten  en  het  maken 

van afspraken via het platform; en 

c.  het eigen economische belang van de verweerster, gebaseerd op de vrijheid van 

ondernemerschap.  

44.  Wat deze eerste voorwaarde betreft, Is de Geschillenkamer van oordeel dat het platform 

dat wordt beheerd door de verweerster een belang van de verwerkingsverantwoordelijke, 

de zorgverleners en een algemeen belang van de patiënten van het platform nastreeft.  

45.  Vooreerst kan het verzamelen van gegevens over  zorgverleners worden beschouwd  als 

een  uiting  van  de  vrijheid  van  informatie  krachtens  artikel  11  van  het  Handvest  van  de 

grondrechten  van  de  EU  (hierna:  Handvest),  zowel  in  zijn  actieve  als  in  zijn  passieve 

dimensie,  te  weten  het  actief  toevoegen  van  de  gegevens  als  het  consulteren  van  de 

gegevens.  Daarnaast  is  er  ook  een  maatschappelijke  wenselijkheid  van  het  platform. 

Dankzij dit platform kunnen patiënten een beter geïnformeerde keuze maken omtrent hun 

zorgverleners.  Het  recht  van  gebruikers  om  meningen  te  verspreiden  is  ook  een 

fundamenteel recht dat vervat zit in artikel 11 van het Handvest.  

46.  Vervolgens  is  het  belang  van  de  betrokkene  om  meer  zichtbaarheid  te  krijgen  en 

gemakkelijk vindbaar te zijn, ook een belang dat als rechtmatig beschouwd kan worden. 

47.  Tenslotte maakt de exploitatie van het platform ook deel uit van het in artikel 16 van het 

Handvest 

verankerde 

fundamentele 

recht 

van  ondernemerschap 

van  de 

verwerkingsverantwoordelijke. In casu stelt de Geschillenkamer vast dat de verweerster in 

het  kader  van  de  uitoefening  van  haar  commerciële  activiteiten  een  gerechtvaardigd 

belang nastreeft. 

 Beslissing ten gronde 75/2023 - 10/26 

48.  Gelet op het bovenstaande stelt de Geschillenkamer vast dat de verweerster aan de eerste 

voorwaarde a priori heeft voldaan.  

(ii)  Is de verwerking noodzakelijk? (noodzakelijkheidstoets) 

49.  Het  Hof  van  Justitie  heeft  zich  onder  meer  in  het  arrest  TK  uitgesproken  over  deze 

voorwaarde van noodzakelijkheid:  

“Met  betrekking  tot  de  tweede  voorwaarde  van  artikel  7,  onder  f),  van  richtlijn 

95/46, namelijk dat de verwerking van persoonsgegevens noodzakelijk moet zijn 

voor de behartiging van het gerechtvaardigde belang, heeft het Hof in herinnering 

gebracht dat de uitzonderingen op de bescherming van persoonsgegevens en de 

beperkingen ervan binnen de grenzen van het strikt noodzakelijke moeten blijven 

(arrest van 4 mei 2017, Rīgas satiksme, C‑13/16, EU:C:2017:336, punt 30 en aldaar 

aangehaalde rechtspraak). 

 Voor de toetsing van deze voorwaarde moet de verwijzende rechter nagaan of het 

gerechtvaardigde belang van de verwerking van gegevens dat wordt nagestreefd 

met  de  videobewaking  in  het  hoofdgeding  en  dat  er  in  essentie  in  bestaat  de 

veiligheid  van  goederen  en  personen  te  waarborgen  en  strafbare  feiten  te 

voorkomen, redelijkerwijs niet even doeltreffend kan worden bereikt met andere 

middelen  die  in  mindere  mate  afbreuk  doen  aan  de  fundamentele  vrijheden  en 

rechten van de betrokkenen, in het bijzonder aan het recht op eerbiediging van het 

privéleven en het recht op bescherming van persoonsgegevens zoals gewaarborgd 

door de artikelen 7 en 8 van het Handvest.”8 

50.  Het Hof van Justitie merkt eveneens op dat de voorwaarde inzake de noodzakelijkheid van 

de  verwerking  bovendien  moet  worden  onderzocht  in  samenhang  met  het  beginsel  van 

„minimale  gegevensverwerking”  dat  is  vastgelegd  in  artikel  6,  lid  1,  onder  c),  van  richtlijn 

95/46. Volgens deze bepaling moeten de persoonsgegevens „toereikend, ter zake dienend 

en niet bovenmatig [...] zijn, uitgaande van de doeleinden waarvoor zij worden verzameld of 
waarvoor  zij  vervolgens  worden  verwerkt”.9  Het  Hof  van  Justitie  heeft  eveneens 
verduidelijkt dat als er realistische en minder ingrijpende alternatieven zijn, de behandeling 

niet "noodzakelijk" is.10  

51.  Deze  met  betrekking  tot  artikel  7,  e),  van  Richtlijn  95/46/EG  geformuleerde  rechtspraak 

blijft tot op vandaag relevant. Artikel 6, lid 1, van de AVG neemt de bewoordingen over van 

artikel 7 van Richtlijn 95/46/EG.  

 

8 HvJEU,  11 december 2019, Asociația De Proprietari Bloc M5a-Scara A, C-708/18, C-708/18, ECLI:EU:C:2019:1064, para 
46-47.  
9 HvJEU, 11 december 2019, Asociația De Proprietari Bloc M5a-Scara A, C-708/18, C-708/18, ECLI:EU:C:2019:1064, para 46. 
10 HvJEU, 9 november 2010, Volker & Markus Schecke GbR en Hartmut Eifert t. Land Hessen, , samengevoegde zaken 
C‑92/09 et C‑93/09, ECLI:EU:C:2010:662. 

 Beslissing ten gronde 75/2023 - 11/26 

52.  De verweerster voert in dit kader aan dat de persoonsgegevens die op het platform vermeld 

zijn  uitsluitend  professionele  en  openbare  gegevens  betreffen  die  ook  op  andere 

professionele websites terug te vinden zijn.  Daarnaast beschikt de verweerster ook over de 

e-mailadressen  van  de  klagers  die 

louter 

intern  gebruikt  worden  om  betrokken 

beroepsbeoefenaars te informeren via de zogenaamde performance mails. Tot slot voert de 

verweerster  aan  dat  er  meerdere  dergelijke  professionele  websites  zijn  die 

beroepsbeoefenaars  verenigen,  zoals  de  websites  van  de  Orde  der  Artsen  of  van  de 

Psychologencommissie.  

53.  De  Geschillenkamer  merkt  op  dat  ook  aan  de  tweede  voorwaarde  lijkt  te  zijn  voldaan, 

aangezien de naam, voornaam, specialiteit van de betrokken zorgverleners noodzakelijk zijn 

om de gebruikers van de website in staat te stellen contact met hen op te nemen. 

(iii)  Belangenafweging 

54.  Tot  slot  moeten  de  belangen  of  fundamentele  rechten  van  de  betrokkene  niet  zwaarder 

wegen  dan  de  belangen  van  de  verwerkingsverantwoordelijke  of  de  derde  om  zich 

succesvol te kunnen beroepen op artikel 6, lid 1, f) AVG, hetgeen steeds beoordeeld moet 

worden in het licht van de concrete omstandigheden van het geval.11 Het Hof van Justitie 

merkt daarbij op dat in dit verband rekening moet worden gehouden met de  ernst van de 

inbreuk,  aard  van  de  betrokken  persoonsgegevens,  de  aard  en  concrete  wijze  van 

verwerking van de betrokken gegevens en de redelijke verwachtingen van de betrokkene 

dat zijn persoonsgegevens niet worden  verwerkt  wanneer hij redelijkerwijs geen verdere 

verwerking ervan kan verwachten.12  

55.  Voor wat betreft de belangenafweging voert de verweerster aan dat slechts een absoluut 

minimum  aan  professionele  gegevens  van  de  betrokkenen  verwerkt  worden,  dat  deze 

persoonsgegevens niet gevoelig van aard zijn en dat deze persoonsgegevens reeds publiek 

beschikbaar  zijn  op  de  websites  van  derden,  of  bij  sommige  betrokkenen  op  hun  eigen 

website. De verweerster stelt dat het binnen de redelijke verwachtingen van de betrokkene 

valt  dat  hun  persoonsgegevens  verwerkt  worden  door  een  platform  zoals  dat  van  de 

verweerster, hierbij gelet op het feit dat de klagers zelf betrokken zijn bij de oprichting van 

een dergelijk platform. De verweerster wijst erop dat het gerechtvaardigd belang dat door 

haar  wordt  nagestreefd  niet  verschilt  van  het  gerechtvaardigd  belang  van  gelijkaardige 

platformen. De verweerster werpt op dat haar platform gemakkelijker toegankelijk is voor 

de patiënten aangezien het een makkelijk navigeerbare databank is waarin zorgverleners uit 

allerlei specialisaties van de gezondheidssector zijn opgenomen.  

 

11 HvJEU, 11 december 2019, Asociația De Proprietari Bloc M5a-Scara A, C-708/18, ECLI:EU:C:2019:1064, para 56.  
12 HvJEU, 11 december 2019, Asociația De Proprietari Bloc M5a-Scara A, C-708/18, ECLI:EU:C:2019:1064, para 57 en 58 ; 
Advies  06/20214  over  het  begrip  “gerechtvaardigd  belang  van  de  voor  de  gegevensverwerking  verantwoordelijke”  in 
artikel  7  van  Richtlijn  95/46/EG,  9  april  2014,  Groep  gegevensbescherming  artikel  29,  p.  50  e.v.  te  raadplegen  via 
https://ec.europa.eu/justice/article-29/documentation/opinion-recommendation/files/2014/wp217_nl.pdf.  

 Beslissing ten gronde 75/2023 - 12/26 

56.  De  Geschillenkamer  is  van  oordeel  dat  er  sprake  is  van  een  ernstige  inbreuk  op  de 

grondrechten  van  betrokkenen.  De  verweerster  verzamelt  op  grote  schaal  –  zonder 

toestemming  –  persoonsgegevens  van  tienduizenden  beroepsbeoefenaars 

in  de 

gezondheidszorg. Deze gegevens worden vervolgens gepubliceerd op het platform van de 

verweerster  waaruit  zij  commerciële  winsten  haalt.  Voor  wat  betreft  de  aard  van  de 

contactgegevens,  stelt  de  Geschillenkamer  vast  dat  het  inderdaad  gaat  om  openbare 

gegevens.  Het  openbaar  karakter  van  de  persoonsgegevens  verhindert  niet  dat  de 

verwerking ervan passende waarborgen blijft vergen. Het feit dat persoonsgegevens voor 

het publiek beschikbaar zijn, is een factor waarmee bij de beoordeling rekening kan worden 

gehouden, vooral als de bekendmaking ervan gepaard ging met een redelijke verwachting 

van  verder  gebruik  van  de  gegevens  voor  bepaalde  doeleinden.13  In  dit  kader  merkt  de 

Geschillenkamer op dat de litigieuze verwerking niet binnen de redelijke verwachtingen van 

de  betrokkene  valt.14  De  contactgegevens  van  de  beroepsbeoefenaars  worden 

gepubliceerd  op  hun  eigen  website  of  die  van  hun  groepspraktijk  of  ziekenhuis,  met  hun 

toestemming voor die verwerking. Het valt niet binnen hun redelijke verwachting dat deze 

gegevens  verder  worden  verwerkt  voor  andere  doeleinden,  zoals  de  publicatie  van  deze 

persoonsgegevens door commerciële partijen (in casu gegrond op het commerciële belang 

van de verweerster). 

57.  Bij de belangenafweging houdt de Geschillenkamer eveneens rekening met het principe van 

dataminimalisatie.  In  dit  kader  verwijst  de  Geschillenkamer  naar  de  bewaartermijnen  van 

deze persoonsgegevens die door de verweerster werden bepaald. In het privacybeleid stelt 

de verweerster het volgende: 

“[De  verweerster]  zal  de  persoonsgegevens  die  het  verzamelt  in  elektronische  en/of 

gedrukte vorm bewaren gedurende de tijd die absoluut noodzakelijk is om te voldoen aan de 

voornoemde verwerkingsdoeleinden en zolang een dergelijke bewaring noodzakelijk wordt 

geacht voor  ons om te voldoen  aan onze wettelijke verplichtingen of om onze wettelijke 

belangen te verdedigen voor een rechtbank.” 

58.  Deze  formulering  laat  toe  dat  de  verwerkingsverantwoordelijke  deze  persoonsgegevens 

voor  onbepaalde  duur,  en  eventueel  zelfs  eindeloos,  zou  kunnen  bewaren.  Gelet  op  het 

bovenstaande  concludeert  de  Geschillenkamer  dan  ook  dat  de  verwerking  niet  in 

verhouding staat tot het doel. 

59.  De Geschillenkamer concludeert dan ook dat de dienstverlening van de verweerster bestaat 

uit het verzamelen van persoonsgegevens uit openbare bronnen en het verwerken daarvan 

 

13 Article 29 Working Party, Opinion 06/2014 on the “Notion of legitimate interests of the data controller under Article 7 of 
Directive  95/46/EC, 
https://ec.europa.eu/justice/article-29/documentation/opinion-
recommendation/files/2014/wp217_en.pdf. 
14 
https://www.gegevensbeschermingsautoriteit.be/publications/beslissing-ten-gronde-nr.-84-2022.pdf. 

raadplegen 

raadplegen 

24  mei 

beslissing 

84/2022 

gronde 

2022, 

ook 

p.3, 

ten 

Zie 

dd. 

via 

via 

te 

te 

 Beslissing ten gronde 75/2023 - 13/26 

op haar platform. Voor het verzamelen en verwerken van die persoonsgegevens vraagt de 

verweerster  betrokkenen  niet  om  toestemming,  hoewel  de  toestemming  de  meest 

geëigende rechtsgrond vormt in de mate dat de verwerkte persoonsgegevens betrekking 

hebben op individuele, natuurlijke personen. De vrijheid van ondernemerschap zoals erkend 

in artikel 16 van het Handvest van de grondrechten van de Europese Unie is niet onbeperkt 

en houdt op waar andere grondrechten – zoals het in artikel 8 van het Handvest beschermde 

recht op bescherming van persoonsgegevens – beginnen. Bijgevolg is de Geschillenkamer 

van oordeel dat de door de verweerster opgeworpen belangen niet prevaleren boven die van 

de betrokkenen.  

60.  Onder deze omstandigheden is de Geschillenkamer van oordeel dat de verweerster zich niet 

met succes op een gerechtvaardigd belang kan beroepen.  Bijgevolg is er sprake van  een 

inbreuk op artikel 6, lid 1, f) AVG voor wat betreft de gratis profielen.  

II.3.2.  Artikel 6, lid 1, b) AVG (betalende profielen) 

61.  Voor wat betreft de betalende profielen is de verwerking volgens de verweerster rechtmatig 

gestoeld op artikel 6, lid 1, b) AVG (uitvoering van een overeenkomst). De beroepsoefenaars 

kunnen  kiezen  om  voor  een  betalend  profiel  een  overeenkomst  te  sluiten  met  de 

verweerster. In het kader van deze overeenkomst kunnen deze beroepsbeoefenaars tegen 

betaling deelnemen aan de vormgeving van hun profiel op het platform door bijvoorbeeld 

een CV toe te voegen of door aan te geven welke talen zij spreken. Daarnaast zijn er een 

reeks  andere  voordelen  zoals  een  betere  zichtbaarheid  op  het  platform,  een 

beheersinstrument  om  tijd  te  winnen  bij  het  maken  van  afspraken,  een  instrument  om 

herinneringen aan afspraken te sturen etc. 

62.  De  Geschillenkamer  stelt  vast  dat  de  klacht  en  het  inspectierapport  slechts  betrekking 

hebben op de verwerking van persoonsgegevens in het kader van gratis profielen. Deze zaak 

betreft  immers  artsen  die  juist  geen  dergelijke  overeenkomst  willen  sluiten  met  de 

verweerster.  De  Geschillenkamer  zal  dus  niet  overgaan  tot  de  beoordeling  van  de 

rechtmatigheid van de gegevensverwerking in het kader van de betalende profielen.  

II.4.  Artikel 12, lid 1, lid 2, en lid 3, artikel 17, artikel 19, artikel 24, lid 1 en artikel 25, lid 1 

AVG 

63.  Artikel 12, lid 1 AVG bepaalt dat de verwerkingsverantwoordelijke passende maatregelen 

moet  nemen  opdat  de  betrokkene  de  informatie  in  verband  met  de  verwerking  in  een 

beknopte, transparante, begrijpelijke en gemakkelijk toegankelijke vorm en in duidelijke en 

eenvoudige taak ontvangt. Artikel 12 van de AVG regelt de wijze waarop de betrokkenen hun 

rechten kunnen uitoefenen en bepaalt dat de verwerkingsverantwoordelijke de uitoefening 

van die rechten door de betrokkene moet faciliteren (artikel 12, lid 2 van de AVG), en hem 

onverwijld en in ieder geval binnen een maand na ontvangst van het verzoek informatie moet 

 Beslissing ten gronde 75/2023 - 14/26 

geven over de maatregelen die naar aanleiding van zijn verzoek zijn genomen (artikel 12, lid 

3 van de AVG). 

64.  Een  betrokkene  moet  het  recht  hebben  om  de  wissing  van  zijn  persoonsgegevens  te 

verkrijgen als deze in strijd met de AVG zouden worden verwerkt. Artikel 17, lid 1 AVG somt 

een  aantal  gevallen  op  waarin  de  betrokkene  het  recht  heeft  om  zonder  onredelijke 

vertraging 

zijn 

persoonsgegevens 

te 

laten 

verwijderen 

door 

de 

verwerkingsverantwoordelijke, zoals in de situatie waarin persoonsgegevens onrechtmatig 

zijn verwerkt.  

65.  Artikel 24  AVG  vereist  dat  de  verwerkingsverantwoordelijke,  rekening  houdend  met  de 

aard,  de  omvang,  de  context  en  het  doel  van  de  verwerking,  passende  technische  en 

organisatorische  maatregelen  treft  om  te  waarborgen  en  te  kunnen  aantonen  dat  de 

verwerking in overeenstemming met deze verordening wordt uitgevoerd. 

66.  Artikel 5, 

lid 2,  en  artikel 24  AVG 

leggen  algemene  verantwoordingsplichten  en 

nalevingsvereisten  op  aan  verwerkingsverantwoordelijken.  Meer  bepaald  vereisen  deze 

bepalingen  van  verwerkingsverantwoordelijken  dat  zij  passende  maatregelen  nemen  om 

eventuele  schendingen  van  de  regels  van  de  AVG  te  voorkomen  om  het  recht  op 

gegevensbescherming te waarborgen. 

67.  Tot  slot  stipuleert  artikel 19  AVG  dat  de  verwerkingsverantwoordelijke  iedere  ontvanger 

aan  wie  persoonsgegevens  zijn  verstrekt, 

in  kennis  stelt  van  elke  wissing  van 

persoonsgegevens overeenkomstig artikel 17, lid 1, van de AVG, tenzij dit onmogelijk blijkt 

of onevenredig veel inspanning vergt.  

II.4.1.  Vaststellingen in het Inspectieverslag 

68.  De Inspectiedienst stelt  vast dat er een inbreuk  is op bovenstaande artikelen en verwijst 

hierbij naar de volgende elementen:  

a.  de verweerster bezorgde aan de Inspectiedienst geen documenten die aantonen 

hoe het verzoek tot verwijdering van de klagers werd beantwoord; 

b.  de verweerster bezorgde aan de Inspectiedienst geen documenten die aantonen 

dat  op  14  januari  2022  effectief  de  nodige  stappen  werden  gezet  om  de 

persoonsgegevens van de klagers te verwijderen; 

c.  de verweerster bezorgde aan de Inspectiedienst geen documenten die aantonen 

dat zij effectief niet in staat was om het verzoek tot verwijdering van de klagers dat 

werd verstuurd via aangetekend schrijven te ontvangen.  

 

 

 Beslissing ten gronde 75/2023 - 15/26 

II.4.2.  Standpunt van de verweerster 

69.  De verweerster betwist deze vaststelling en stelt in hoofdorde dat zij wel degelijk gevolg 

heeft gegeven aan het verzoek tot gegevenswissing van de klagers op 14 januari 2022. Om 

te beginnen wijst de verweerster erop dat zij op pas 13 januari 2022 kennis heeft gekregen 

van  het  verzoek  tot  gegevenswissing  van  de  klagers.  Het  aangetekend  schrijven  dd.  25 

oktober  2021  gericht  aan  de  maatschappelijke  zetel  en  aldaar  afgeleverd  op  26  oktober 

2021  werd  niet  door  (een  medewerker  van)  de  verweerster  in  ontvangst  genomen.  De 

zaakvoerster  van  de  verweerster,  aan  wie  het  schrijven  gericht  was,  heeft  het 

ontvangstbewijs niet ondertekend. De verweerster werpt in dit kader op dat er in België op 

dat moment in een lockdownperiode met verplicht thuiswerk was, waardoor de werknemers 

en de zaakvoerster van de verweerster het aangetekend schrijven niet in ontvangst konden 

nemen.  De  verweerster  stelt  dus  dat  de  daadwerkelijke  kennisname  van  het  verzoek  tot 

gegevenswissing  heeft  plaatsgevonden  op  13  januari  2022  en  dat  er  uitvoering  werd 

gegeven aan dat verzoek op 14 januari 2022. De verweerster legt hieromtrent verschillende 

stukken  voor,  zoals  een  verklaring  van  de  medewerkster  die  de  persoonsgegevens 

verwijderd  heeft.  Daarnaast  maakt  de  verweerster  ook  screenshots  van  het  interne 

beheerplatform waarin staat dat deze gegevens op 14 januari 2022 de status “removed from 

[verweerster]” verkregen hebben.  

70.  Verweerster stelt voorts dat er met betrekking tot quasi alle klagers een nota in het intern 

beheerplatform is opgenomen die eraan herinnert dat zij geen contact meer op zal nemen 

met  de  betrokken  beroepsbeoefenaar.  In  dit  opzicht  verwijst  de  verweerster  naar  de 

Richtsnoeren 5/2019 “betreffende de criteria voor het recht om vergeten te worden in de 

zoekmachinezaken  krachtens  de  AVG”.15  In  de  mate  dat  men  de  verweerster  kan 

beschouwen  als  een  zoekmachine  voor  beroepsbeoefenaars  in  de  gezondheidszorg,  kan 

men een verzoek aan haar gericht ook beschouwen als een verzoek tot  delisting, waarbij 

volledige verwijdering van gegevens niet plaatsheeft en de zoekmachine dus nuttig gevolg 

kan  geven  aan  het  verzoek  van  de  klagers  om  nooit  meer  gecontacteerd  te  worden.  De 

verweerster stelt dat zij, ingevolge de conclusies van repliek dd. 13 mei 2022, ook deze nota 

verwijderd heeft en legt hiertoe bewijsstukken over. Dit heeft tot gevolg dat de verweerster 

niet meer kan verzekeren dat de klagers nooit meer gecontacteerd zullen worden, omdat, 

nu deze informatie niet meer bestaat, zij niet langer kan weten dat de beroepsbeoefenaar in 

kwestie verzocht heeft om nooit meer gecontacteerd te worden. 

71.  Vervolgens  werpt  de  verweerster  op  dat  haar  niet  kan  worden  verweten  dat  zij  niet  de 

nodige  technische  en  organisatorische  maatregelen  heeft  genomen,  gelet  op  het 

 

15  EDPB,  Richtsnoeren  5/2019  betreffende  de  criteria  voor  het  recht  om  vergeten  te  worden  in  de  zoekmachinezaken 
krachtens 
via 
https://edpb.europa.eu/sites/default/files/files/file1/edpb_guidelines_201905_rtbfsearchengines_afterpublicconsultation
_nl.pdf.  

raadplegen 

2020, 

AVG, 

dd. 

juli 

de 

te 

7 

 Beslissing ten gronde 75/2023 - 16/26 

notificatiesysteem aan de Google zoekmachine dat de verweerster geïntegreerd heeft in 

haar  interne  beheerplatform.  Deze  notificatieprocedure  wordt  getriggerd  zodra  een 

medewerker  het  verzoek  tot  gegevenswissing  verwerkt  op  het  beheerplatform.  De 

daadwerkelijke verwijdering door de zoekmachine (van de zoekresultaten met betrekking 

tot  de)  persoonsgegevens  gebeurt  normaliter  na  15  dagen,  afhankelijk  van  de 

prioriteiten/capaciteiten van de zoekmachine kan dit in bepaalde gevallen langer duren. Het 

feit dat de resultaten nog op Google te vinden zijn, is te wijten aan een reactiviteitsprobleem 

bij Google zelf en niet bij de verweerster. 

72.  Tot slot stelt de verweerster dat zij de verplichtingen voortvloeiend uit artikel 12, lid 1, lid 2 

en  lid  3  AVG  heeft  nageleefd.  Zij  heeft  het  verzoek  tot  gegevenswissing  daadwerkelijk 

ontvangen op 13 januari 2022, zij heeft hieraan gevolg gegeven op 14 januari 2022 en ze 

heeft de betrokkenen hiervan op de hoogte gebracht op 7 februari 2022. Hetzelfde geldt 

voor het bijkomend verzoek tot wissing van de hierboven vermelde interne nota. Deze heeft 

de verweerster ontvangen via de conclusies van repliek dd. 13 mei 2022, hieraan heeft ze 

uitvoering  gegeven  op  17  mei  2022  en  op  23  mei  2022  heeft  zij  de  advocaat  van  de 

betrokkenen hiervan op de hoogte gebracht. In dit kader merkt de verweerster op dat de lijst 

van betrokkenen uit de klacht beperkter was in aantal dan de brief dd. 25 oktober 2021. Op 

13 mei 2022, via de conclusies van repliek, vernam de verweerster dat in het aangetekend 

schrijven  dd.  25  oktober  2021  ook  nog  5  andere  beroepsbeoefenaars  vermeld  werden 

waarvan zij de gegevens  nog  niet  verwijderd had.  Te goeder  trouw heeft de verweerster 

steeds uitvoering gegeven aan alle verzoeken tot gegevenswissing die zij ontvangen heeft.  

73. 

In ondergeschikte orde betoogt de verweerster dat er geen sprake is van een fout,  noch 

nalatigheid. De klagers besloten immers zelf om in de lockdownperiode  haar verzoek per 

aangetekend  schrijven  te  sturen.  Nochtans  stuurt  de  verweerster  elke  maand  aan  de 

beroepsbeoefenaars  waarvan  zij  het  e-mailadres  heeft,  een  performance  mail  waarin  zij 

worden geïnformeerd over de statistieken van hun profiel, en via deze mail krijgen ze ook 

toegang  tot  hun  profiel  waar  ze  de  wijziging  of  verwijdering  van  hun  gegevens  kunnen 

vragen. Via een knop onderaan de performance mail kan de betrokken beroepsbeoefenaar 

zich uitschrijven uit de mails. Ook kan een verzoek tot gegevenswissing verstuurd worden 

naar het e-mailadres dat hiervoor wordt vermeld in het privacybeleid. De verweerster stelt 

dan ook dat er voor de klagers meer efficiënte en betrouwbare opties voorhanden waren, 

dan enkel een verzoek via aangetekend schrijven. De verwijzing naar beslissing 74/2020 van 

de Geschillenkamer door de Inspectiedienst is dan ook onjuist, aangezien de verweerster 

net wel verschillende pistes aanbiedt aan betrokkenen om hun rechten uit te oefenen.  

74.  Pas na ontvangst van de brief van de Inspectiedienst dd. 13 januari 2022 in het gebouw waar 

haar kantoren gevestigd zijn, kon de verweerster kennisnemen van de aangetekende brief 

dd.  25  oktober  2021  na  het  terugvinden  in  een  stapel  reclamepost.  De  brief  was  daar 

 Beslissing ten gronde 75/2023 - 17/26 

kennelijk  door  een  derde,  een  buur  of  de  postbode  zelf,  neergelegd  en  hiervoor  kan  de 

verweerster immers niet aansprakelijk gehouden worden.  

75.  Tot  slot  voert  de  verweerster  aan  dat  zij  niet  verplicht  was  om  gevolg  te  geven  aan  het 

verzoek tot gegevenswissing aangezien geen van de gevallen uit artikel 17, lid 1 a)-d) AVG op 

deze zaak van toepassing zijn. Bovendien voorziet artikel 17, lid 3, a) AVG een uitzondering 

op het recht op gegevenswissing voor zover de verwerking nodig is voor het recht op vrijheid 

van meningsuiting en informatie.  

II.4.3.  Beoordeling door de Geschillenkamer 

76. 

In sectie II.3 heeft de Geschillenkamer vastgesteld dat de persoonsgegevens van de klagers 

onrechtmatig werden verwerkt voor wat betreft de gratis profielen. De verweerster diende 

daarom op grond van artikel 17, lid 1, d) AVG de persoonsgegevens te verwijderen, indien 

daarom werd gevraagd.  

77.  Op  grond  van  het  bovenstaande  moet  de  verwerkingsverantwoordelijke  een  regeling 

uitwerken om de betrokkenen in staat te stellen hun rechten gemakkelijk en eenvoudig uit 

te  oefenen.  Een  verwerkingsverantwoordelijke  mag  daarbij  geen  onnodige  drempels 

opwerpen  voor  betrokkenen  om  voornoemde  rechten  uit  te  oefenen.  Wanneer  een 

verwerkingsverantwoordelijke  een  beleid  heeft  dat  de  uitoefening  van  de  genoemde 

rechten  belemmert  en  dit  beleid  actief  uitdraagt,  kan  er  sprake  zijn  van 

overtreding van artikel 12, tweede lid, van de AVG. 

78.  Overweging  59 van de AVG geeft  verdere duiding aan de norm in artikel 12 van de AVG: 

“Er dienen regelingen voorhanden te zijn om de betrokkene in staat te stellen zijn rechten uit 

hoofde  van  deze  verordening  gemakkelijker  uit  te  oefenen,  zoals  mechanismen  om  te 

verzoeken 

om  met 

name 

inzage 

in 

en 

rectificatie 

of  wissing 

van 

persoonsgegevens  en,  indien  van  toepassing,  deze  gratis  te  verkrijgen,  alsmede  om  het 

recht van bezwaar uit te oefenen. [...]” 

79.  Gelet  op  het  bovenstaande  stelt  de  Geschillenkamer  vast  dat  de  verweerster  inderdaad 

verschillende mogelijkheden voorziet om het recht op gegevenswissing uit te voeren. Hierbij 

merkt de Geschillenkamer op dat de mogelijkheid om de gegevens te verwijderen via het 

profiel impliceert dat de betrokkenen gebruik zouden moeten maken van het onrechtmatig 

gecreëerd profiel om dit profiel te verwijderen, hetgeen niet de bedoeling kan zijn. Hetzelfde 

kan gezegd worden over de uitschrijfknop in de performance mails. De verweerster  wijst 

erop dat het verzoek tot gegevenswissing ook verstuurd kan worden naar het e-mailadres 

vermeld in het privacybeleid. Bij een e-mail is het echter moeilijker om de ontvangst ervan 

na te gaan. De Geschillenkamer wijst erop dat de verweerster in haar privacybeleid schrijft 

dat  betrokkenen  hun  rechten  kunnen  uitoefenen  per  schrijven  naar  het  vermelde  e-

mailadres of het vermelde postadres. Bijgevolg moeten de betrokkenen ook gebruik kunnen 

 Beslissing ten gronde 75/2023 - 18/26 

maken van een aangetekend schrijven, al dan niet met ontvangstbevestiging, aangezien dit 

een zeer gebruikelijk middel is voor officiële en formele communicatie en de betrokkenen 

zekerheid biedt over de ontvangst ervan door de bestemmeling.  

80.  De  verweerster  betoogt  dat  het  aangetekend  schrijven  werd  verzonden  tijdens  een 

lockdownperiode  waarbij  de  werknemers  en  de  zaakvoerster  thuis  werkten.  De 

Geschillenkamer merkt op dat in de periode oktober 2021 telewerk sterk aanbevolen was, 

en niet verplicht.16 De verweerster was dus niet in de onmogelijkheid om zich te organiseren 

om bepaalde activiteiten, zoals het opvolgen van de post, uit te voeren.  De Geschillenkamer 

stelt vast dat de verweerster niet de passende maatregelen genomen heeft om het recht op 

gegevenswissing van de betrokkene te faciliteren, hetgeen een schending van artikel 12, lid 

2 AVG uitmaakt. 

81.  Als  gevolg  van  het  gebrek  inzake  de  facilitering  van  het  uitoefenen  van  het  recht  op 

gegevenswissing,  werd  niet  tijdig  uitvoering  gegeven  aan  het  recht  op  gegevenswissing, 

overeenkomstig artikel 12, lid 3 AVG. De Geschillenkamer stelt vast dat deze niet-naleving 

het  gevolg  is  van  het  gebrekkig  faciliteren  van  de  uitoefening  van  de  rechten,  en  dat  de 

verweerster spoedig na ontvangst van de brief van de Inspectiedienst dd. 13 januari 2022 

gehandeld heeft alsook voor de latere verzoeken spoedig nadat zij er kennis van genomen 

heeft. 

82.  De Inspectiedienst stelt eveneens een inbreuk vast op artikel 19 AVG maar motiveert deze 

vaststelling  niet.  Evenmin  maakt  zij  stukken  hieromtrent  over.  De  Geschillenkamer 

beschouwt deze inbreuk bijgevolg als niet bewezen.  

83.  Gelet op het bovenstaande stelt de Geschillenkamer vast dat er sprake is van een inbreuk 

op artikel 12, lid 2 AVG.  

II.5.  Sancties en corrigerende maatregelen 

II.5.1.  Algemeen 

84.  Op basis van de stukken uit het dossier stelt de Geschillenkamer vast dat er sprake is van 

volgende inbreuken: 

a.  artikel  5,  lid  1,  a)  j°  artikel  6,  lid  1,  f)  voor  wat  betreft  de  rechtmatigheid  van  de 

verwerking van persoonsgegevens; en 

b.  artikel 12, lid 2 AVG j° artikel 17, lid 1 AVG voor het niet nemen van de passende 

maatregelen om de oefening van hun rechten door betrokkenen te faciliteren. 

 

16 https://www.info-coronavirus.be/nl/news/occ-2610/.  

 

85.  Krachtens artikel 100 van de WOG heeft de Geschillenkamer de bevoegdheid om:  

 Beslissing ten gronde 75/2023 - 19/26 

1° een klacht te seponeren; 

 

2° de buitenvervolgingstelling te bevelen; 

 

3° een opschorting van de uitspraak te bevelen; 

4° een schikking voor te stellen;  

5° waarschuwingen en berispingen te formuleren; 

 

 

6° te bevelen dat wordt voldaan aan de verzoeken van de betrokkene om zijn rechten uit te 

oefenen; 

7° te bevelen dat de betrokkene in kennis wordt gesteld van het veiligheidsprobleem;   

8° te bevelen dat de verwerking tijdelijk of definitief wordt bevroren, beperkt of verboden; 

9° te bevelen dat de verwerking in overeenstemming wordt gebracht;   

10°  de  rechtzetting,  de  beperking  of  de  verwijdering  van  gegevens  en  de  kennisgeving 

ervan aan de ontvangers van de gegevens te bevelen; 

 

11° de intrekking van de erkenning van certificatie-instellingen te bevelen; 

 

12° dwangsommen op te leggen; 

 

13° administratieve geldboeten op te leggen; 

 

14° de opschorting van grensoverschrijdende gegevensstromen naar een andere Staat of 

een internationale instelling te bevelen;  

15° het dossier over te dragen aan het parket van de procureur des Konings te Brussel, die 

het 

in  kennis  stelt  van  het  gevolg  dat  aan  het  dossier  wordt  gegeven; 

16° geval per geval te beslissen om haar beslissingen bekend te maken op de website van 

de Gegevensbeschermingsautoriteit. 

 

 

II.5.2.  Vastgestelde inbreuk op artikel 5, lid 1, a) j° artikel 6, lid 1, f) en artikel 12, lid 2 

AVG j° artikel 17, lid 1 AVG. 
 
II.5.2.1. 

Administratieve boete 

86.  Overeenkomstig  artikel  101  WOG  beslist  de  Geschillenkamer  een  administratieve 

geldboete op te leggen aan de verweerster voor de volgende inbreuken: 

o  artikel 5, lid 1, a) j° artikel 6, lid 1, f) voor wat betreft de rechtmatigheid van de 

verwerking van persoonsgegevens; en 

o  artikel 12, lid 2 AVG j° artikel 17, lid 1 AVG voor het niet nemen van de passende 

maatregelen om de oefening van hun rechten door betrokkenen te faciliteren. 

87.  Voor een overtreding van artikel 5 en 6 van de AVG kan de Geschillenkamer op grond van 

artikel 83, vijfde lid, a) AVG een administratieve boete opleggen tot 20.000.000 EUR of voor 

een onderneming tot 4% van de totale wereldwijde jaaromzet in het voorgaande boekjaar, 

 Beslissing ten gronde 75/2023 - 20/26 

indien  dit  cijfer  hoger  is.  Een  schending  van  voormelde  bepalingen  geeft  bijgevolg 

overeenkomstig artikel 83, lid 5 AVG aanleiding tot de hoogste geldboetes.  

88.  Voor een overtreding van artikel 17 AVG kan de Geschillenkamer op grond van artikel 83, lid 

5, b) AVG eveneens een administratieve geldboete opleggen tot een bedrag van 20.000.00 

EUR of voor een onderneming tot 4% van de totale wereldwijde jaaromzet in het voorgaande 

boekjaar als dat cijfer hoger is.  

89.  De Geschillenkamer acht het passend om een administratieve geldboete op te leggen ten 

bedrage van 10.000 EUR  (artikel 83, lid 2, artikel 100, §1, 13° WOG en artikel 101 WOG). Deze 

boete wordt opgelegd voor zowel de inbreuk van artikel 5, lid 1, a) j° artikel 6, lid 1, f) AVG als 

de inbreuk op artikel 12, lid 2 AVG en artikel 17, lid 1 AVG.  

90.  Er dient in dit verband op te worden gewezen dat de administratieve geldboete er niet toe 

strekt om een gemaakte overtreding te beëindigen, maar wel een krachtige handhaving van 

de regels van de AVG beoogt. Zoals blijkt uit overweging 148 AVG, stelt de AVG immers 

voorop dat bij elke ernstige inbreuk – dus ook bij een eerste vaststelling van een inbreuk – 

straffen,  met  inbegrip  van  administratieve  geldboeten,  naast  of  in  plaats  van  passende 

maatregelen worden opgelegd.17 Hierna toont de Geschillenkamer aan dat de inbreuken die 

de verweerster heeft begaan op de voornoemde bepalingen van de AVG geenszins kleine 

inbreuken  betreffen,  noch  dat  de  geldboete  onevenredige  last  zou  berokkenen  aan  een 

natuurlijk persoon zoals bedoeld in overweging 148 AVG, waarbij in elk van beide gevallen 

kan worden afgezien van een geldboete. Het feit dat het een eerste vaststelling van een door 

de verweerster gepleegde inbreuk op de AVG betreft, doet aldus op generlei wijze afbreuk 

aan 

de  mogelijkheid 

voor 

de  Geschillenkamer 

om 

een 

administratieve 

geldboete  op  te  leggen.  De  Geschillenkamer  legt  de  administratieve  geldboete  op  in 

toepassing van artikel 58, lid 2, punt i) AVG. Het instrument van administratieve boete heeft 

geenszins tot doel inbreuken te beëindigen. Daartoe voorzien de AVG en de WOG in een 

aantal corrigerende maatregelen, waaronder de bevelen genoemd in artikel 100, §1, 8° en 9° 

WOG. 

 

17 Overweging 148 bepaalt: “Met het oog op een krachtiger handhaving van de regels van deze verordening dienen straffen, 
met inbegrip van administratieve geldboeten, te worden opgelegd voor elke inbreuk op de verordening, naast of in plaats 
van passende maatregelen die door de toezichthoudende autoriteiten ingevolge deze verordening worden opgelegd. Indien 
het  gaat  om  een  kleine  inbreuk  of  indien  de  te  verwachten  geldboete  een  onevenredige  last  zou  berokkenen  aan  een 
natuurlijk  persoon,  kan  in  plaats  van  een  geldboete  worden  gekozen  voor  een  berisping.  Er  dient  evenwel  rekening  te 
worden  gehouden  met  de  aard,  de  ernst  en  de  duur  van  de  inbreuk,  met  het  opzettelijke  karakter  van  de  inbreuk,  met 
schadebeperkende maatregelen, met de mate van verantwoordelijkheid, of met eerdere relevante inbreuken, met de wijze 
waarop  de  inbreuk  ter  kennis  van  de  toezichthoudende autoriteit  is  gekomen, met  de  naleving  van  de  maatregelen  die 
werden genomen tegen de verwerkingsverantwoordelijke of de verwerker, met de aansluiting bij een gedragscode en met 
alle  andere  verzwarende  of  verzachtende  factoren.  Het  opleggen  van  straffen,  met  inbegrip  van  administratieve 
geldboeten, moet onderworpen zijn aan passende procedurele waarborgen overeenkomstig de algemene beginselen van 
het Unierecht en het Handvest, waaronder een doeltreffende voorziening in rechte en een eerlijke rechtsbedeling. 

 Beslissing ten gronde 75/2023 - 21/26 

91.  Bij het bepalen van dit bedrag baseert  de Geschillenkamer zich op het jaarverslag van 2021 

dat op 8 juli 2022 werd neergelegd bij de nationale bank waaruit blijkt dat de omzet 605.865 

EUR bedraagt. Het bedrag komt globaal overeen met 4% van deze jaaromzet.     

92.  Rekening houdend met artikel 83 AVG, de rechtspraak van het Marktenhof18, alsmede met 

de criteria die zijn vastgelegd in de richtsnoeren van de EDPB over de berekening van de 

administratieve  geldboeten,19  motiveert  de  Geschillenkamer  het  opleggen  van  een 

administratieve boete in concreto, rekening houdende bij de beoordeling met de volgende 

elementen: 

Ernst van de overtreding (artikel 83, lid 2, a) AVG) 

93.  De  Geschillenkamer  heeft  vastgesteld  dat  er,  voor  wat  betreft  de  gratis  profielen, 

persoonsgegevens  van  tienduizenden  beroepsbeoefenaars  over  heel  België  werden 

verzameld  en  verwerkt  zonder  rechtmatige  grondslag.  De  verweerster  kan  zich  niet 

succesvol  beroepen  op  artikel  6,  lid  1,  f)  AVG  (gerechtvaardigd  belang)  aangezien  zij  niet 

voldoet aan de  voorwaarden zoals ontwikkeld  door  het Hof van Justitie van de Europese 

Unie. De verweerster verzamelt gegevens uit verschillende soorten bronnen zonder dat dit 

binnen  de  redelijke  verwachting  van  de  betrokken  beroepsbeoefenaars  valt.  Hoewel  de 

belangen  die  door  de  verweerster  worden  nagestreefd  gerechtvaardigd  zijn,  en  de 

verwerkte  persoonsgegevens  beperkt  zijn  tot  wat  noodzakelijk  is  om  de  litigieuze 

verwerking uit te voeren, prevaleren deze niet boven die van de betrokkenen. 

Het aantal betrokkenen (artikel 83 lid 2, a) AVG) 

Het  betreft  tienduizenden  beroepsbeoefenaars 

in  de  gezondheidszorg,  geografisch 

verspreid over heel België. 

Nalatigheid of opzettelijke aard van de inbreuk (artikel 83, lid 2, b) AVG) 

94.  Met  betrekking  tot  de  vraag  of  de  inbreuk  al  dan  niet  opzettelijk  of  door  nalatigheid 

werd gepleegd (artikel  83.2.b) van de AVG), herinnert de Geschillenkamer eraan dat "niet 

opzettelijk"  betekent  dat  het  niet  de  bedoeling  was  de  inbreuk  te  plegen,  hoewel  de 

verwerkingsverantwoordelijke niet had voldaan aan de zorgvuldigheidsplicht die krachtens 

de wetgeving op hem rustte. In casu oordeelt de Geschillenkamer dat de inbreuk niet van 

opzettelijke aard is, omdat de verweerster wel degelijk een analyse gemaakt heeft om te 

bepalen welke rechtsgrond de meest geschikte zou zijn in onderhavige zaak. Er is bijgevolg 

geen – klaarblijkelijke - intentie om de AVG te schenden in hoofde van verweerster. Dit blijkt 

onder andere uit het betoog van de verweerster waarin zij aanvoert dat de toepasselijkheid 

van  de  toestemming  als  rechtsgrond  (artikel  6,  lid  1,  a)  AVG)  werd  onderzocht  voor  de 

 

18 Hof van Beroep Brussel (sectie Marktenhof), X t. GBA, Arrest 2020/1471 van 19 februari 2020 
19  Guidelines  04/2022  on  the  calculation  of  administrative  fines  under  the  GDPR,  12  ma  2022  (versie  voor  publieke 
consultatie). 

 Beslissing ten gronde 75/2023 - 22/26 

beoogde  verwerkingen,  maar  als  minder  geschikt  werd  bevonden.  In  dit  kader  wijst  de 

Geschillenkamer  er  echter  op  dat  de  verweerster  over  de  contactgegevens  van  de 

betrokkenen  beschikte  –  want  deze  werden  immers  verzameld  om  op  het  platform  te 

plaatsen  –  en  dat,  zoals  in  deze  beslissing  beschreven,  het  buiten  twijfel  staat  dat 

toestemming de enige juiste rechtsgrond uitmaakt voor deze verwerking. Toestemming kon 

eenvoudig  worden  gevraagd.  Immers,  de  verweerster  kon  gebruik  maken  van  een 

standaardverzoek met beperkte individualisering naargelang het geval. De Geschillenkamer 

meent bijgevolg dat de inbreuk door nalatigheid werd gepleegd.  

De duur van de inbreuk (artikel 83, lid 2, a) AVG) 

95.  De Geschillenkamer verwijst ook naar de duur van de inbreuk, namelijk sinds 25 mei 2018 

tot op heden aangezien deze nog niet is beëindigd. Daarmee is er sprake van een langdurige 

en structurele overtreding van een basisbeginsel (rechtmatigheid) van de AVG.  

Verzwarende omstandigheid (artikel 83, lid 2, k) AVG) 

96.  De Geschillenkamer houdt ook rekening met het feit dat de verweerster winst maakte die 

voortvloeit uit de onrechtmatige verwerkingen als verzwarende omstandigheid.  

Verzachtende omstandigheid (artikel 83, lid 2, k) AVG) 

97.  De Geschillenkamer houdt ook rekening met het feit dat de verweerster nog nooit eerder 

het voorwerp uitmaakte van en handhavingsprocedure van de GBA (artikel 83, lid 2, e) AVG).  

98.  De Geschillenkamer stelt vast dat de verweerster spoedig uitvoering heeft gegeven aan het 

recht op gegevenswissing van zodra zij kennis heeft genomen van het verzoek in kwestie 

van  de  betrokkene.  Voor  wat  betreft  het  gebrekkig  faciliteren  van  het  recht  op 

gegevenswissing van de klagers, is de Geschillenkamer van oordeel dat geen bijkomende 

boete moet worden opgelegd.   

De categorieën van persoonsgegevens waarop de inbreuk betrekking heeft (artikel 83, lid 2, 

g) AVG 

Voor  wat  betreft  de  contactgegevens  van  de  betrokkenen,  zijn  dit  publieke 

persoonsgegevens en geen persoonsgegevens van bijzondere aard.  

Conclusie 

99.  Het  geheel  van  de  hierboven  uiteengezette  elementen  rechtvaardigt  een  doeltreffende, 

evenredige en afschrikkende sanctie als bedoeld in art. 83 AVG, rekening houdend met de 

daarin bepaalde beoordelingscriteria. De Geschillenkamer wijst erop dat de andere criteria 

van art. 83.2. AVG in dit geval niet van aard zijn dat zij leiden tot een andere administratieve 

geldboete  dan  die  welke  de  Geschillenkamer  in  het  kader  van  deze  beslissing  heeft 

vastgesteld. 

100.  De verweerster voert in haar reactie op het sanctieformulier samengevat aan dat:  

 Beslissing ten gronde 75/2023 - 23/26 

(i) 

de  ernst  van  de  overtreding  niet  afgeleid  kan  worden  uit  de  mogelijkheid  tot  het 

geven van reviews op gratis profielen, daar die mogelijkheid niet bestaat; 

(ii) 

het aantal betrokkenen niet in overweging kan worden genomen bij het bepalen van 

de geldboete, daar de vervulling van de door de verweerster nagestreefde belangen 

een zo groot mogelijk aantal betrokkenen vereist en de Geschillenkamer erkent dat 

de nagestreefde belangen gerechtvaardigd -zijn  

(iii) 

de duur van de voorgehouden inbreuk kan niet in overweging worden genomen bij 

het bepalen van de geldboete, nu de verweerster er al die tijd redelijk van kon uitgaan 

dat geen inbreuk  voorlag, gelet op gezaghebbende, buitenlandse rechtspraak  met 

betrekking tot een identieke situatie;  

(iv) 

de verweerster geen nalatigheid kan worden verweten nu zij verkoos gegevens niet 

op grond van toestemming te verwerken, niet omdat dit praktisch gezien onmogelijk 

zou  zijn,  maar  omdat  een  analyse  uitwees  dat  de  gerechtvaardigde  belangen  een 

geschiktere grondslag boden voor de doelstellingen van de beoogde verwerking; 

(v) 

de  verwerking  van  gegevens  door  de  verweerster  nooit  de  voorgehouden  'grote 

negatieve gevolgen' kan hebben (en heeft deze nooit gehad) voor de betrokkenen 

(financiële  en  reputatieschade),  hetgeen  de  Geschillenkamer  afleidt  uit  de 

reviewmogelijkheid van profielen, aangezien deze mogelijkheid niet bestaat voor de 

(gratis) profielen van de betrokkenen; 

(vi) 

de  persoonsgegevens  in  de  reviews  geen  potentiële  financiële  gevolgen  voor  de 

betrokkenen  kunnen  hebben  aangezien  deze  reviews  niet  bestaan  op  hun  gratis 

profielen. 

101.  De 

elementen 

uit 

het 

sanctieformulier  waarmee 

de 

Geschillenkamer 

bijkomend rekening heeft gehouden worden hieronder besproken. 

102.  Zoals de verweerster opmerkt in het sanctieformulier is de reviewmogelijkheid inderdaad 

niet aanwezig voor de gratis profielen. Dit aspect wordt dus niet langer meegenomen in de 

overweging van de Geschillenkamer van de ernst van de inbreuk en de potentiële gevolgen 

van de betrokkenen in het kader van de overweging van de administratieve boete.  

103.  Voor wat betreft het argument dat het aantal betrokkenen niet in rekening mag gehouden 

worden,  merkt  de  Geschillenkamer  op  dat  nagestreefd  belang  inderdaad  een  zo  ruim 

mogelijke databank vereist. Zoals reeds uiteengezet is de doeltoets slechts één van de drie 

voorwaarden  voor  een  succesvol  beroep  op  artikel  6,  lid  1,  f)  AVG.  De  onrechtmatige 

verwerking betreft dus een hoog aantal personen.  

 Beslissing ten gronde 75/2023 - 24/26 

104.  Voor wat betreft het argument dat er geen rekening gehouden kan worden met de duur van 

de inbreuk en het nalatig karakter ervan, verwijst de verweerster naar Duitse rechtspraak 

waarbij  een  gelijkaardig  platform  als  dat  van  verweerster,  wel  werd  geacht 

in 

overeenstemming  te  zijn  met  de  AVG.  De  Geschillenkamer  neemt  hier  nota  van,  maar 

verwijst eveneens naar een eerdere beslissing dd. 24 mei 2022 op haar website omtrent een 

vergelijkbare verwijzingswebsite.20 In deze beslissing heeft de Geschillenkamer geoordeeld 

dat een dergelijke verwerking niet voldoet aan de voorwaarden voor een succesvol beroep 

op artikel 6, lid 1, f) AVG. De Geschillenkamer houdt hierbij rekening met het relatief recente 

karakter van deze beslissing. 

105.  Op  grond  van  het  geheel  van  de  hierboven  uiteengezette  elementen  beslist  de 

Geschillenkamer de voorgenomen sanctie aan te passen van 20.000 EUR naar 10.000 EUR. 

De vastgestelde inbreuken rechtvaardigen een doeltreffende, evenredige en afschrikkende 

sanctie  als  bedoeld  in  artikel  83  AVG,  rekening  houdend  met  de  daarin  bepaalde 

beoordelingscriteria.  De  Geschillenkamer  is  van  mening  dat  een  lagere  geldboete  in  het 

onderhavige geval  niet zou beantwoorden aan de in artikel 83, lid 1. van de AVG vereiste 

criteria,  volgens  welke  de  administratieve  geldboete  niet  alleen  evenredig,  maar  ook 

doeltreffend en afschrikkend moet zijn. 

II.5.2.2. 

Bevel tot stopzetting 

106.  Krachtens artikel 100, lid 1, 8°en 9° WOG legt de Geschillenkamer eveneens het bevel op 

aan de verweerster om de overtreding van artikel 5, lid 1 j° artikel 6, lid 1, f) AVG te beëindigen 

en beëindigd te houden. De verweerster kan hieraan gevolg geven door de verwerking van 

persoonsgegevens  van  beroepsbeoefenaars  in  de  gezondheidszorg  voor  wat  betreft  de 

gratis  profielen  op  haar  platform  te  beëindigen  of  door  bijvoorbeeld  toestemming, 

overeenkomstig  artikel  4,  11)  van  de  AVG  te  verkrijgen  van  de  betrokkenen  voor  de 

verwerking van persoonsgegevens.  

II.5.3.  Overige grieven 

107.  De Geschillenkamer gaat over tot een sepot van de overige grieven en vaststellingen van de 

Inspectiedienst omdat zij op basis van de feiten en de stukken uit het dossier niet tot de 

conclusie  kan  komen  dat  er  sprake  is  van  een  inbreuk  op  de  AVG.  Deze  grieven  en 

vaststellingen van de Inspectiedienst worden bijgevolg als kennelijk ongegrond beschouwd 

in de zin van artikel 57, lid 4 van de AVG.21 

 

 
gronde 

ten 

Beslissing 

20 
https://www.gegevensbeschermingsautoriteit.be/publications/beslissing-ten-gronde-nr.-84-2022.pdf.  
21  Zie  punt  3.A.2  van  het  Sepotbeleid  van  de  Geschillenkamer,  dd.  18 
juni  2021,  te 
https://www.gegevensbeschermingsautoriteit.be/publications/sepotbeleid-van-de-geschillenkamer.pdf 

84/2022 

2022, 

mei 

van 

24 

te 

raadplegen 

via 

raadplegen  via 

 Beslissing ten gronde 75/2023 - 25/26 

 

III.  Publicatie van de beslissing  

108.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  Het 

is  evenwel  niet  nodig  dat  daartoe  de 

identificatiegegevens van de partijen rechtstreeks worden bekendgemaakt. 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  op  grond  van  artikel  58,  lid  2  AVG  en  artikel  100,  §1;  13°  WOG  een  administratieve 

geldboete op te leggen van 10.000 EUR voor de inbreuk op artikel 5, lid 1, a) j° artikel 6, 

lid 1, f)  AVG en de inbreuk op artikel 12, lid 2 j° artikel 17, lid 1 AVG; 

-  op grond van artikel 100, §1, 8° en 9° WOG te bevelen de overtreding van artikel 5, lid 1, 

a) j° artikel 6, lid 1, f) AVG te beëindigen en beëindigd te houden, en vervolgens in een 

geldige rechtsgrond te voorzien voor de verwerking van de persoonsgegevens; 

-  op grond van artikel 100, §1, 1° WOG de overige grieven te seponeren.  

 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

kennisgeving  tegen  deze  beslissing  beroep  worden  aangetekend  bij  het  Marktenhof  (hof  van 

beroep Brussel), met de Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten22. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

22 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

overeenkomstig  artikel  1034quinquies  van  het  Ger.W.23,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 Beslissing ten gronde 75/2023 - 26/26 

 

 

 

(get). Hielke HIJMANS  

Voorzitter van de Geschillenkamer 

23  Het  verzoekschrift  met  zijn  bijlage  wordt,  in  zoveel  exemplaren  als  er  betrokken  partijen  zijn,  bij  aangetekende  brief 
gezonden aan de griffier van het gerecht of ter griffie neergelegd. 

 

