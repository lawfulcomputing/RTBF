ERAELU KAITSE JA RIIGI LÄBIPAISTVUSE EEST  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235       ETTEKIRJUTUS-HOIATUS isikuandmete kaitse asjas nr 2.1.-6/20/22   Ettekirjutuse tegija  Andmekaitse Inspektsiooni vaneminspektor Maria Muljarova  Ettekirjutuse tegemise aeg ja koht  22.05.2020, Tallinn   Ettekirjutuse adressaat      Adressaadi vastutav isik   Must Muna tootmise OÜ (11092353) Tallinn, Kristiine linnaosa, Laki tn 9a, 10621, Harjumaa peeter.jyrgenson@gmail.com must.muna.oy@eesti.ee 11092353@eesti.ee  Peeter Jürgenson (i.k 37503064915) juhatuse liige   RESOLUTSIOON:  Tulenevalt isikuandmete kaitse seaduse (IKS) § 56 lõikest 1, lõige 2 punktist 8, § 58 lõikest 1 ning isikuandmete kaitse üldmääruse (IKÜM) artikkel 58 lõige 1 punktist d ning lõige 2 punktist c, samuti artikkel 5, 6 ja 17 lõige 1 punktist a teeb Andmekaitse Inspektsioon OÜ-le Must Muna tootmise täitmiseks kohustusliku ettekirjutuse:  - Rahuldada endise töötaja xxxx taotlus ning kustutada veebilehelt xxxx tema isikuandmed.  Määrame ettekirjutuse täitmise tähtajaks 03.06.2020.a. Ettekirjutuse täitmisest teavitada hiljemalt selleks tähtajaks Andmekaitse Inspektsiooni e-posti aadressile info@aki.ee.  VAIDLUSTAMISVIIDE: Käesoleva ettekirjutuse saab vaidlustada 30 päeva jooksul, esitades kas: - haldusmenetluse seaduse kohase vaide Andmekaitse Inspektsioonile või - halduskohtumenetluse seadustiku kohase kaebuse Tallinna Halduskohtusse (sel juhul ei saa enam samas asjas vaiet läbi vaadata).  Ettekirjutuse vaidlustamine ei peata selle täitmise kohustust ega täitmiseks vajalike abinõude rakendamist.  SUNNIRAHA HOIATUS: Kui ettekirjutus on jäetud määratud tähtajaks täitmata, määrab Andmekaitse Inspektsioon ettekirjutuse adressaadile isikuandmete kaitse seaduse § 60 alusel sunniraha 5000 eurot.   Sunniraha võib määrata korduvalt – kuni ettekirjutus on täidetud. Kui adressaat ei tasu  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  sunniraha, edastatakse see kohtutäiturile täitemenetluse alustamiseks. Sel juhul lisanduvad sunnirahale kohtutäituri tasu ja muud täitekulud.  VÄÄRTEOKARISTUSE HOIATUS: Isikuandmete kaitse üldmääruse artikli 58 lõike 1 kohase ettekirjutuse täitmata jätmise eest võidakse algatada väärteomenetlus isikuandmete kaitse seaduse § 70 tunnustel. Selle teo eest võidakse füüsilist isikut karistada rahatrahviga kuni 20 000 000 eurot ning juriidilist isikut võidakse karistada rahatrahviga kuni 20 000 000 eurot või kuni 4 protsenti tema eelmise majandusaasta ülemaailmsest aastasest kogukäibest, olenevalt sellest, kumb summa on suurem. Väärteo kohtuväline menetleja on Andmekaitse Inspektsioon.   FAKTILISED ASJAOLUD: Andmekaitse Inspektsioon algatas 06.05.2020 OÜ Must Muna tootmise (registrikoodiga 11092353) suhtes lähtudes IKS § 56 lõige 3 punktist 8 järelevalvemenetluse põhjusel, et xxxx (kaebuse esitaja) töösuhe ettevõttes Must Muna tootmise OÜ-s lõppes 07.02.2020 ning vaatamata tema korduvatele palvetele ei ole tänase päevani kustutatud kodulehelt xxx tema isikuandmeid (eesnimi, perekonnanimi, tööalaselt kasutuses olnud e-posti aadress).  Seetõttu tegi inspektsioon andmetöötlejale ettepaneku isikuandmete kaitse asjas nr 2.1.-1/20/1237 eemaldada viidatud veebilehelt endise töötaja isikuandmed esimesel võimalusel, kuid mitte hiljemalt, kui 18.05.2020, kusjuures inspektsioon viitas oma ettepanekus ka ettekirjutuse ja sunniraha määramise võimalusele.  Andmekaitse Inspektsioon kontrollis, et 22.05.2020 seisuga ei ole Must Muna tootmise OÜ eemaldanud viidatud veebilehelt endise töötaja xxxx isikuandmeid, samuti ei ole andmetöötleja edastanud inspektsioonile vastust ega põhjendusi (kuigi järelepärimises oli viide HMS § 40 lõikele 1, mille kohaselt on andmetöötlejal õigus esitada Andmekaitse Inspektsioonile asja kohta ka oma arvamus ja vastuväited).  Tulenevalt HMS § 27 lõige 2 punktist 3 loetakse elektrooniliselt edastatud dokument kättetoimetatuks, kui see on edastatud äriühingu äriregistrisse kantud elektronposti aadressil (peeter.jyrgenson@gmail.com).   ANDMEKAITSE INSPEKTSIOONI PÕHJENDUSED: Isikuandmeteks loetakse igasugust teavet tuvastatud või tuvastatava füüsilise isiku kohta ning tuvastatav füüsiline isik on isik, keda saab otseselt või kaudselt tuvastada (näiteks nime, isikukoodi, füüsilise, vaimse jmt tunnuse põhjal). Isikuandmete kaitse üldmääruse artiklitest 5 ning 6 tuleneb õigus töödelda isikuandmeid üksnes siis, kui selleks on õiguslik alus– kas töötaja nõusolek või muu seadusest tulenev alus.   Seega seaduslik saab isikuandmete töötlemine olla siis, kui selleks esineb seadusest tulenev alus. Peale töösuhte lõppu ei ole enam töötaja isikuandmete avaldamiseks ettevõtte kontaktandmete all õiguslikku alust.   Isikuandmete kaitse üldmääruse artikkel 17 lõige 1 punkt a annab isikule õiguse nõuda, et vastutav töötleja kustutaks põhjendamatu viivituseta teda puudutavad isikuandmed ja vastutav töötleja on kohustatud kustutama isikuandmed põhjendamatu viivituseta, kui isikuandmeid ei ole vaja enam sellel eesmärgil, millega seoses on need kogutud või töödeldud. Kuna töösuhe on lõppenud, siis ei ole enam vajalik avaldada ettevõtte kodulehel ettevõtte kontaktide all endise töötaja andmeid. Seejuures on inspektsioon kontrollinud, et ettevõtte kodulehel avaldatud e-postiaadressile xxxx@mustmuna.ee kirja saata ei saa (kirja ei saa kohale toimetada).   IKS § 56 lõige 1 sätestab, et IKS-s, selle alusel kehtestatud õigusaktides ning IKÜM-s sätestatud nõuete ning muudes seadustes isikuandmete töötlemisele kehtestatud nõuete täitmise üle  Tatari tn 39 / 10134 Tallinn / 627 4135 / info@aki.ee / www.aki.ee Registrikood 70004235  teostab riiklikku ja haldusjärelevalvet Andmekaitse Inspektsioon. Tulenevalt sama paragrahvi lõige 2 punktist 8 on lisaks IKÜM artiklis 57 sätestatule on Andmekaitse Inspektsiooni pädevuses rakendada haldussundi seadustes ettenähtud alustel, ulatuses ja korras. Vastavalt IKS § 58 lõikele 1 võib Andmekaitse Inspektsioon rakendada riikliku järelevalve teostamiseks IKÜM artiklis 58 sätestatud meetmeid.   IKÜM artikkel 58 lõige 1 punkt d sätestab, et Andmekaitse Inspektsioonil on õigus teavitada vastutavat töötlejat või volitatud töötlejat käesoleva määruse väidetavast rikkumisest; samuti tulenevalt punktist c on inspektsioonil õigus anda korraldus, et vastutav töötleja või volitatud töötleja rahuldaks andmesubjekti taotlused seoses tema käesoleva määruse kohaste õiguste kasutamisega.  Eeltoodust tulenevalt annab inspektsioon OÜ-le Must Muna tootmise korralduse rahuldada kaebuse esitaja nõude oma isikuandmete kustutamiseks veebilehelt xxx.    /allkirjastatud digitaalselt/  Maria Muljarova vaneminspektor peadirektori volitusel