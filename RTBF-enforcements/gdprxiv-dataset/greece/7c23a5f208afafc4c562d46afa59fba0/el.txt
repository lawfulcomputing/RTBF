Φ

 

 

 

 

 

ΑΡΧΗ ΠΡΟΣΤΑΣΙΑΣ ΔΕΔΟΜΕΝΩΝ 

Αθήνα, 13-08-2020 

ΠΡΟΣΩΠΙΚΟΥ ΧΑΡΑΚΤΗΡΑ 

Αριθ. Πρωτ.: Γ/ΕΞ/5494-1/13-08-2020      

 

 

 

 

 

Α Π Ο Φ Α Σ Η      28/2020 

(Τμήμα) 

Η  Αρχή  Προστασίας  Δεδομένων  Προσωπικού  Χαρακτήρα  (εφεξής,  Αρχή) 

συνήλθε,  μετά  από  πρόσκληση  του  Προέδρου  της,  σε  τακτική  συνεδρίαση  σε 

σύνθεση  τμήματος  μέσω  τηλεδιάσκεψης  την  Τετάρτη  08-04-2020  προκειμένου  να 

εξετάσει  την  υπόθεση  που  αναφέρεται  στο  ιστορικό  της  παρούσας.  Παρέστησαν  ο 

Πρόεδρος  της  Αρχής  Κωνσταντίνος  Μενουδάκος,  και  τα  αναπληρωματικά  μέλη 

Γρηγόριος  Τσόλιας,  Ευάγγελος  Παπακωνσταντίνου,  ως  εισηγητής  και  Εμμανουήλ 

Δημογεροντάκης, σε αντικατάσταση των τακτικών μελών Χαράλαμπου Ανθόπουλου, 

Κωνσταντίνου Λαμπρινουδάκη και Ελένης Μαρτσούκου αντίστοιχα, οι οποίοι, αν και 

εκλήθησαν  νομίμως  εγγράφως  δεν  παρέστησαν  λόγω  κωλύματος.  Στη  συνεδρίαση 

παρέστησαν, με εντολή του Προέδρου, η Ευφροσύνη Σιουγλέ, ειδική επιστήμονας  – 

ελέγκτρια  ως  βοηθός  εισηγητή  και  η  Ειρήνη  Παπαγεωργοπούλου,  υπάλληλος  του 

Τμήματος Διοικητικών Υποθέσεων της Αρχής, ως γραμματέας. 

 

Η Αρχή έλαβε υπόψη της τα ακόλουθα:  

Υποβλήθηκε  στην  Αρχή  η  με  αριθμ.  πρωτ.  Γ/ΕΙΣ/5494/07-08-2019  καταγγελία 

από  την  Α  (εφεξής,  καταγγέλλουσα),  με  την  οποία  η  καταγγέλλουσα  παραπονείται 

για  λήψη  ανεπιθύμητου  μηνύματος  από  την  Β  (εφεξής,  καταγγελλομένη)  με  σκοπό 

την  επικοινωνία  πολιτικού  χαρακτήρα.  Συγκεκριμένα,  η  καταγγέλλουσα  έλαβε  στις 

…  σύντομο  γραπτό  μήνυμα 

(SMS)  στο  κινητό  της  τηλέφωνο  από  την 

 

1 

καταγγελλομένη,  για  την  προώθηση  της  υποψηφιότητάς  της  στις  επικείμενες 

βουλευτικές εκλογές. Την ίδια ημέρα η καταγγέλλουσα έστειλε SMS στο κινητό της 

καταγγελλομένης  με  το  οποίο  ζήτησε  την  άμεση  διαγραφή  των  προσωπικών  των 

στοιχείων  από  τις  βάσεις  δεδομένων  της  καταγγελλομένης  καθώς  και  να  της 

επιβεβαιώσει τη διαγραφή μέχρι …. 

Η  Αρχή,  στο  πλαίσιο  εξέτασης  της  εν  λόγω  καταγγελίας,  απέστειλε  στην 

καταγγελλόμενη  το  υπ’  αριθμ.  πρωτ.  Γ/ΕΞ/5494-1/17-09-2019  έγγραφο  με  το  οποίο 

ζήτησε  τις  απόψεις  της  επί  των  καταγγελλομένων,  θέτοντας  υπόψη  τις 

κατευθυντήριες  γραμμές  που  έχει  εκδώσει  η  Αρχή  για  την  πολιτική  επικοινωνία 

Ακολούθως,  λόγω  μη  λήψης  απάντησης,  η  Αρχή  απέστειλε  εκ  νέου  στην 

καταγγελλομένη 

το  υπ’  αριθμ.  πρωτ.  Γ/ΕΞ/529/22-01-2020  έγγραφο.  Η 

καταγγελλόμενη απάντησε στην Αρχή με το υπ’ αριθμ. πρωτ. Γ/ΕΙΣ/1048/07-02-2020 

έγγραφο, στο οποίο αναφέρει τα εξής συνοπτικώς αναφερόμενα: 

 

1)  Η  καταγγελλομένη  έστειλε  στην  καταγγέλλουσα  ένα  SMS  στις  …  στο  πλαίσιο 

της  προεκλογικής  της  εκστρατείας  ενόψει  των  επικείμενων  Εθνικών  Εκλογών 

στις 07 Ιουλίου 2019 ως υποψήφιας βουλευτή. 

 

2)  Σχετικά  με  τη  νομιμότητα  της  πολιτικής  επικοινωνίας  και  την  προέλευση  των 

στοιχείων της καταγγέλλουσας:  

α.  Η  καταγγελλομένη  είναι  ….  Ο  κατάλογος  των  επαφών  της  αποτελείται,  σε 

συνδυασμό  με  τους  προσωπικούς  φίλους  και  γνωστούς,  από  πολλούς 

συναδέλφους  με  τους  οποίους  αντάλλαξε  αριθμούς,  στο  πλαίσιο  δυνητικής 

συνεργασίας τους.  

β.  Η  καταγγέλλουσα  παρέδιδε  ιδιαίτερα  μαθήματα  …  στην  ίδια  Περιφερειακή 

Ενότητα.  Τα  στοιχεία  επικοινωνίας  της  αποκτήθηκαν  από  την  ίδια  την 

καταγγέλλουσα  στο  ίδιο  πλαίσιο  με  τους  λοιπούς  συναδέλφους.  Αυτό  βεβαιώνει 

και η ίδια η καταγγέλλουσα στην καταγγελία της.  

γ. Σε όλα τα SMS που απέστειλε η καταγγελλομένη, παρέθεσε τον προσωπικό της 

αριθμό  κινητού  τηλεφώνου,  ώστε  οι  αποδέκτες  να  μπορούν  να  επικοινωνήσουν 

μαζί  της  για  οποιοδήποτε  ζήτημα,  συμπεριλαμβανομένης  της  έκφρασης 

αντίρρησης  στην  επεξεργασία  των  δεδομένων  τους.  Άλλωστε,  μέσω  αυτής  της 

διόδου και η καταγγέλλουσα υπέβαλε το αίτημα διαγραφής της.  

 

 

2 

3)  Σχετικά με το αίτημα διαγραφής της καταγγέλλουσας:  

α. Η καταγγελλομένη προχώρησε στην διαγραφή των στοιχείων επικοινωνίας της 

καταγγέλλουσας  στις  …  και  δεν  πραγματοποίησε  καμία  επικοινωνία  μαζί  της 

έκτοτε. Το ότι ανταποκρίθηκε άμεσα στο αίτημα διαγραφής τεκμαίρεται και από 

ότι η καταγγέλλουσα δεν έγινε ξανά δέκτης αντίστοιχης (ή οποιασδήποτε άλλης) 

επικοινωνίας  εκ  μέρους  της.  Δεν  επικοινώνησε  με  την  καταγγέλλουσα  για  να 

επιβεβαιώσει  τη  διεκπεραίωση  του  αιτήματός  της  γιατί  το  θεώρησε  μη 

απαραίτητο. 

 

4)  Σχετικά με την τεχνική διαδικασία και την αποστολή μαζικού SMS: 

α.  Η  καταγγελλομένη  συνεργάστηκε  με  μια  υπηρεσία  μαζικής  αποστολής 

μηνυμάτων, η οποία ως εκτελούσα επεξεργασία, στέλνει SMS, έναντι αντιτίμου, 

στα τηλέφωνα που της υποδεικνύεται.  

β.  Συγκεκριμένα,  ο  εκτελών  επεξεργασία,  διαθέτει  πλατφόρμα  όπου  δύναται  ο 

χρήστης της πλατφόρμας να μεταφορτώσει τα στοιχεία επικοινωνίας που επιθυμεί 

και  έπειτα  η  εταιρεία  προχωρά  σε  μαζική  αποστολή  των  SMS.  Σε  αυτό  το 

πλαίσιο,  η  καταγγελλομένη  μεταφόρτωσε  τα  κινητά  τηλέφωνα,  στα  οποία  ήθελε 

να  απευθύνει  το  μήνυμά  της  (χωρίς  ονόματα  ή  οποιαδήποτε  επιπλέον  στοιχεία, 

σύμφωνα  με  την  αρχή  της  ελαχιστοποίησης  των  δεδομένων)  και  η  εταιρεία 

προχώρησε στην μαζική αποστολή του. 

γ. Η καταγγελλομένη, κατά την περίοδο που πραγματοποιήθηκε, η υπό συζήτηση 

επικοινωνία  με  την  καταγγέλλουσα,  ετύγχανε  υποψήφια  βουλευτής.  Έτσι,  στο 

πλαίσιο  της  προεκλογικής  της  εκστρατείας,  στις  …,  προχώρησε  σε  μαζική 

αποστολή  SMS  αποκλειστικά  σε  φίλους,  γνωστούς  και  εν  γένει  άτομα  του 

κοινωνικού και επαγγελματικού της κύκλου, προκειμένου να τους γνωστοποιήσει 

την  υποψηφιότητά  της  και  να  διεκδικήσει  την  ψήφο  και  την  στήριξη  τους  στο 

πλαίσιο της Δημοκρατικής διαδικασίας των εκλογών.  

 

Στη  συνέχεια,  η  Αρχή  κάλεσε  με  το  υπ’  αριθμ.  πρωτ.  Γ/ΕΞ/1509/24-02-2020 

έγγραφο την καταγγελλόμενη σε ακρόαση στη συνεδρίαση του τμήματος της Αρχής 

στις 04-03-2020, προκειμένου να συζητηθεί η ως άνω καταγγελία καθώς και η γενική 

πρακτική  που  ακολουθήθηκε  για  την  επικοινωνία  πολιτικού  χαρακτήρα  με 

ηλεκτρονικά  μέσα.  Στην  εν  λόγω  συνεδρίαση  παρέστη  ως  πληρεξούσιος  δικηγόρος 

της καταγγελλομένης ο Στέργιος Κωνσταντίνου με …,  ο οποίος εξέθεσε προφορικά 

3 

 

τις απόψεις του. Ακολούθως η καταγγελλομένη υπέβαλε εμπροθέσμως το υπ’ αριθμ. 

πρωτ.  Γ/ΕΙΣ/1885/11-03-2020  υπόμνημα.  Στο  εν  λόγω  υπόμνημα,  αναφέρονται  τα 

εξής συνοπτικώς αναφερόμενα: 

Η καταγγέλλουσα, η οποία παραδίδει μαθήματα …, έδωσε στην καταγγελλόμενη, 

στο πλαίσιο της συναδελφικής τους σχέσης, όπως δηλώνει και η ίδια στην καταγγελία 

της,  τα  στοιχεία  επικοινωνίας  της,  τα  οποία,  η  καταγγελλομένη  συμπεριέλαβε  στην 

προσωπική  λίστα  επαφών  της.  Δεν  εκφράστηκε,  από  πλευράς  της  καταγγέλλουσας, 

οποιαδήποτε  αντίρρηση  για  κάποιο  τύπο  επικοινωνίας  μεταξύ  τους,  τόσο  κατά  την 

συλλογή των δεδομένων (όπως δηλώνει και η ίδια στην καταγγελία της)  όσο και το 

υπόλοιπο διάστημα έως και την υποβολή του αιτήματος διαγραφής.  

Νομιμοποιητική  βάση  για  την  επεξεργασία  των  δεδομένων  είναι  και  η  επίτευξη 

του  εννόμου  συμφέροντος  της  καταγγέλλουσας  για  τη  διεκδίκηση  της  στήριξης  των 

ατόμων  του  φιλικού  και  επαγγελματικού  της  κύκλου,  στο  πλαίσιο  του  δικαιώματος 

του  «εκλέγεσθαι».  Απαραίτητη  προϋπόθεση  για  την  εφαρμογή  του  εννόμου 

συμφέροντος  ως  νόμιμη  βάση  επεξεργασίας  είναι  η  επεξεργασία  να  είναι 

«αναλογική» και «αναγκαία». Η ηλεκτρονική επικοινωνία μέσω SMS ήταν αναγκαία 

για να επικοινωνήσει η καταγγελλομένη με όλους τους ανθρώπους που ανήκουν στον 

προσωπικό και επαγγελματικό της κύκλο και αναλογική γιατί η αποστολή των SMS 

αποτελούσε ένα πρόσφορο μέσο επικοινωνίας.  

Τηρήθηκαν  από  μέρους  της  καταγγελλομένης  οι  κατάλληλες  εγγυήσεις  ώστε  να 

μην υπάρχουν επιπτώσεις σε βάρος των υποκειμένων των δεδομένων καθώς και των 

βάσιμων  προσδοκιών  τους.  Συγκεκριμένα,  η  αποστολή  των  SMS  περιορίστηκε 

αποκλειστικά  στις  επαφές  της,  κοινοποιήθηκαν  στον  εκτελούντα  επεξεργασία  μόνο 

τα  απαραίτητα  για  την  επεξεργασία  δεδομένα  και  διαγράφηκαν  αμέσως  μετά  την 

πραγματοποίηση  της  επικοινωνίας.  Η  καταγγέλλουσα  συμπεριέλαβε  τον  προσωπικό 

της  αριθμό  ώστε  ο  οποιοσδήποτε  επιθυμεί  να  αντιταχθεί  στην  επεξεργασία  να 

μπορέσει  να  το  πράξει  άμεσα.  Λόγω  της  συνολικής  πολιτικής  της  πορείας  όλα  τα 

χρόνια, η καταγγελλομένη ήταν γνωστή για την δραστηριοποίηση της. Συνεπώς, ήταν 

εύλογο  για  ένα  πρόσωπο  που  βρίσκεται  εντός  του  φιλικού  και  επαγγελματικού  της 

κύκλο, ότι θα υπήρχε μεταξύ τους πολιτική επικοινωνία. 

 

Η  Αρχή,  μετά  από  εξέταση  των  στοιχείων  του  φακέλου,  την  ακροαματική 

διαδικασία  και  αφού  άκουσε  τον  εισηγητή  και  την  βοηθό  εισηγητή,  η  οποία 

 

4 

αποχώρησε μετά τη συζήτηση της υπόθεσης και πριν από τη διάσκεψη και τη λήψη 

απόφασης, μετά από διεξοδική συζήτηση 

 

 

 

ΣΚΕΦΤΗΚΕ ΣΥΜΦΩΝΑ ΜΕ ΤΟΝ ΝΟΜΟ 

1.  Σύμφωνα με το άρθρο 4 στοιχ. 7 του Γενικού Κανονισμού (ΕΕ) 2016/679 για την 

προστασία  των  φυσικών  προσώπων  έναντι  της  επεξεργασίας  δεδομένων 

προσωπικού χαρακτήρα και για την ελεύθερη κυκλοφορία των δεδομένων αυτών 

(εφεξής,  Κανονισμός),  ο  οποίος  είναι  σε  εφαρμογή  από  τις  25  Μαΐου  2018,  ως 

υπεύθυνος επεξεργασίας ορίζεται «το φυσικό ή νομικό πρόσωπο, η δημόσια αρχή, 

η  υπηρεσία  ή  άλλος  φορέας  που,  μόνα  ή  από  κοινού  με  άλλα,  καθορίζουν  τους 

σκοπούς και τον τρόπο της επεξεργασίας δεδομένων προσωπικού χαρακτήρα». 

 

2.  Το  ζήτημα,  της  πραγματοποίησης  μη  ζητηθεισών  επικοινωνιών  με  οποιοδήποτε 

μέσο  ηλεκτρονικής  επικοινωνίας,  χωρίς  ανθρώπινη  παρέμβαση,  για  σκοπούς 

απευθείας  εμπορικής    προώθησης  προϊόντων  ή  υπηρεσιών  και  για  κάθε  είδους 

διαφημιστικούς  σκοπούς,  ρυθμίζεται    με  το  άρθρο  11  του  ν.  3471/2006  για  την 

προστασία προσωπικών δεδομένων στον τομέα των ηλεκτρονικών επικοινωνιών. 

Σύμφωνα  με  το  άρθρο  αυτό,  μία  τέτοια  επικοινωνία  επιτρέπεται  μόνο  εφόσον  ο 

συνδρομητής συγκατατεθεί εκ των προτέρων ρητώς. Κατ’ εξαίρεση, σύμφωνα με 

το  άρθρο  11  παρ.  3  του  ν.  3471/2006,  τα  στοιχεία  επαφής  ηλεκτρονικού 

ταχυδρομείου που αποκτήθηκαν νομίμως, στο πλαίσιο της πώλησης προϊόντων ή 

υπηρεσιών ή άλλης συναλλαγής, μπορούν να χρησιμοποιούνται για την απευθείας 

προώθηση  παρόμοιων  προϊόντων  ή  υπηρεσιών  του  προμηθευτή  ή  για  την 

εξυπηρέτηση  παρόμοιων  σκοπών,  ακόμη  και  όταν  ο  αποδέκτης  του  μηνύματος 

δεν  έχει  δώσει  εκ  των  προτέρων  τη  συγκατάθεση  του,  υπό  την  προϋπόθεση  ότι 

του παρέχεται κατά τρόπο σαφή και ευδιάκριτο η δυνατότητα να αντιτάσσεται, με 

εύκολο  τρόπο  και  δωρεάν,  στη  συλλογή  και  χρησιμοποίηση  των  ηλεκτρονικών 

του  στοιχείων  και  αυτό  κατά  τη  συλλογή  των  στοιχείων  επαφής,  καθώς  και  σε 

κάθε μήνυμα, σε περίπτωση που ο χρήστης αρχικά δεν είχε διαφωνήσει  σε αυτή 

τη χρήση. Εξάλλου, σύμφωνα τις παραγράφους 1 και 4 του άρθρου 13 του ίδιου 

ν.  3471/2006,  ως  προς  την  τήρηση  του  νόμου  αυτού,  η  Αρχή  έχει  τις 

 

5 

αρμοδιότητες  του  ν.  2472/1997,  όπως  εκάστοτε  ισχύει,  και  επιβάλλει  τις 

προβλεπόμενες από τον τελευταίο αυτό νόμο κυρώσεις σε περίπτωση παράβασης 

των διατάξεων του ανωτέρω ν. 3471/2006. 

 

3.  Ειδικά για την πολιτική επικοινωνία μέσω ηλεκτρονικών μέσων χωρίς ανθρώπινη 

παρέμβαση και σύμφωνα με τις κατευθυντήριες οδηγίες της Αρχής σχετικά με την 

επεξεργασία  προσωπικών  δεδομένων  με  σκοπό  την  επικοινωνία  πολιτικού 

χαρακτήρα, λαμβάνοντας υπόψη τόσο το  άρθρο 11 του ν. 3471/2006, όσο και την 

Οδηγία 1/2010 της Αρχής για την πολιτική επικοινωνία αλλά και τον Κανονισμό, 

ισχύουν τα εξής: 

Η  πολιτική  επικοινωνία1  ενδιαφέρει  από  την  άποψη  της  προστασίας  των 

προσωπικών  δεδομένων,  πραγματοποιείται  σε  οποιαδήποτε  χρονική  περίοδο, 

προεκλογική  ή  μη,  από  πολιτικά  κόμματα, 

  βουλευτές,  ευρωβουλευτές, 

παρατάξεις  και  κατόχους  αιρετών  θέσεων  στην  τοπική  αυτοδιοίκηση  ή 

υποψηφίους  στις  βουλευτικές  εκλογές, 

τις  εκλογές 

του  Ευρωπαϊκού 

Κοινοβουλίου  και  τις  εκλογές  τοπικής  αυτοδιοίκησης.    Τα  πρόσωπα  αυτά 

καθίστανται  υπεύθυνοι  επεξεργασίας,  σύμφωνα  με  τον  Κανονισμό  (άρθρο  4, 

στοιχ..  7)  εφόσον  ορίζουν  το  σκοπό  και  τον  τρόπο  της  επεξεργασίας.  Για 

παράδειγμα,  όταν  οι  βουλευτές  ή  οι  υποψήφιοι  βουλευτές  λαμβάνουν  δεδομένα 

από  τα  πολιτικά  κόμματα  και  τα  επεξεργάζονται  για  προσωπική  τους  πολιτική 

επικοινωνία,  καθίστανται  και  αυτοί  υπεύθυνοι  επεξεργασίας.  Με  την  ιδιότητα 

αυτή  και  με  βάση  την  αρχή  της  λογοδοσίας2  πρέπει  να  είναι  σε  θέση  να 

αποδεικνύουν  την  τήρηση  των  υποχρεώσεών  τους  και  των  κανόνων 

επεξεργασίας.   

4.  Όταν  η  πολιτική  επικοινωνία  πραγματοποιείται  με  χρήση  ηλεκτρονικών  μέσων 

επικοινωνίας, 

χωρίς  ανθρώπινη  παρέμβαση,  μέσω  δημοσίων  δικτύων 

επικοινωνίας, όπως είναι η περίπτωση μηνυμάτων ηλεκτρονικού ταχυδρομείου (e-

mail), η επικοινωνία προϋποθέτει, σύμφωνα με το άρθρο 11 παρ. 1 ν. 3471/2006, 

όπως ισχύει, την προηγούμενη συγκατάθεση του υποκειμένου των δεδομένων, με 

την  επιφύλαξη  της  παραγράφου  3  του  ιδίου  άρθρου,  όπως  ισχύει.  Επισημαίνεται 

                                                           
1 Βλέπε ορισμό στο άρθρο 1 παρ. 2 της οδηγίας 1/2010 της Αρχής  

2 Όπως ορίζεται στο άρθρο 5 παρ. 2 του ΓΚΠΔ 

 

6 

επίσης  ότι  σύντομα  γραπτά  μηνύματα  (SMS)  αποτελούν  επίσης  μηνύματα  

ηλεκτρονικού  ταχυδρομείου σύμφωνα με τους ορισμούς του ν. 3471/2006 και της 

Οδηγίας 2002/58/ΕΚ. 

 

5.  Επιτρέπεται  η  πολιτική  επικοινωνία  με  χρήση  ηλεκτρονικών  μέσων  χωρίς 

ανθρώπινη  παρέμβαση  και  χωρίς  τη  συγκατάθεση  του  υποκειμένου  των 

δεδομένων μόνο εφόσον συντρέχουν σωρευτικά οι ακόλουθες προϋποθέσεις:  

(α)  Τα  στοιχεία  επικοινωνίας  έχουν  αποκτηθεί  νομίμως  στο  πλαίσιο 

προηγούμενης,  παρόμοιας  επαφής  με  τα  υποκείμενα  των  δεδομένων,  και  το 

υποκείμενο κατά τη συλλογή των δεδομένων ενημερώθηκε για τη χρήση τους με 

σκοπό  την  πολιτική  επικοινωνία,  του  δόθηκε  η  δυνατότητα  να  εκφράσει 

αντίρρηση για αυτή τη χρήση αλλά δεν την εξέφρασε. Η προηγούμενη επαφή δεν 

είναι  απαραίτητο  να  έχει  αμιγώς  πολιτικό  χαρακτήρα,  π.χ.  είναι  νόμιμη  η 

αποστολή μηνυμάτων όταν τα στοιχεία ηλεκτρονικού ταχυδρομείου συλλέχθηκαν 

στο  πλαίσιο  προηγούμενης  πρόσκλησης  για  συμμετοχή  σε  κάποια  εκδήλωση  ή 

δράση, ανεξαρτήτως του πολιτικού χαρακτήρα της. Αντιθέτως, δεν θεωρείται ότι 

συνιστά  παρόμοια  επαφή  και  δεν  είναι  νόμιμη  η  χρήση  των  ηλεκτρονικών 

στοιχείων  επικοινωνίας  προς  το  σκοπό  της  πολιτικής  επικοινωνίας  όταν  τα 

στοιχεία  αυτά  αποκτήθηκαν  στο  πλαίσιο  επαγγελματικής  σχέσης,  όπως  για 

παράδειγμα  η  χρήση  του  αρχείου  πελατών  από  υποψήφιο  βουλευτή.  (β)  O 

υπεύθυνος  επεξεργασίας  οφείλει  να  παρέχει  στο  υποκείμενο  των  δεδομένων  τη 

δυνατότητα  να  ασκεί  το  δικαίωμα  αντίρρησης  με  τρόπο  εύκολο  και  σαφή,  και 

αυτό σε κάθε μήνυμα πολιτικής επικοινωνίας. Σε κάθε επικοινωνία απαιτείται να 

αναφέρεται  ευδιάκριτα  και  σαφώς  η  ταυτότητα  του  αποστολέα  ή  του  προσώπου 

προς όφελος  του  οποίου αποστέλλεται το μήνυμα, καθώς επίσης και μια έγκυρη 

διεύθυνση  στην  οποία  ο  αποδέκτης  του  μηνύματος  μπορεί  να  ζητεί  τον 

τερματισμό της επικοινωνίας.  

6.  Σύμφωνα  με  το  άρθρο  17  του  Κανονισμού,  «(…)  Το  υποκείμενο  των  δεδομένων 

έχει  το  δικαίωμα  να  ζητήσει  από  τον  υπεύθυνο  επεξεργασίας  τη  διαγραφή 

δεδομένων  προσωπικού  χαρακτήρα  που  το  αφορούν  χωρίς  αδικαιολόγητη 

καθυστέρηση  και  ο  υπεύθυνος  επεξεργασίας  υποχρεούται  να  διαγράψει  δεδομένα 

προσωπικού χαρακτήρα χωρίς αδικαιολόγητη καθυστέρηση (…)» 

 

 

7 

7.  Σύμφωνα  με  το  άρθρο  12  παρ.  3  του  Κανονισμού  «Ο  υπεύθυνος  επεξεργασίας 

παρέχει  στο  υποκείμενο  των  δεδομένων  πληροφορίες  για  την  ενέργεια  που 

πραγματοποιείται  κατόπιν  αιτήματος  δυνάμει  των  άρθρων  15  έως  22  χωρίς 

καθυστέρηση και σε κάθε περίπτωση εντός μηνός από την παραλαβή του αιτήματος. 

Η  εν  λόγω  προθεσμία  μπορεί  να  παραταθεί  κατά  δύο  ακόμη  μήνες,  εφόσον 

απαιτείται,  λαμβανομένων  υπόψη  της  πολυπλοκότητας  του  αιτήματος  και  του 

αριθμού των αιτημάτων. Ο υπεύθυνος επεξεργασίας ενημερώνει το υποκείμενο των 

δεδομένων  για  την  εν  λόγω  παράταση  εντός  μηνός  από  την  παραλαβή  του 

αιτήματος,  καθώς  και  για  τους  λόγους  της  καθυστέρησης.  Εάν  το  υποκείμενο  των 

δεδομένων υποβάλλει το αίτημα με ηλεκτρονικά μέσα, η ενημέρωση παρέχεται, εάν 

είναι  δυνατόν,  με  ηλεκτρονικά  μέσα,  εκτός  εάν  το  υποκείμενο  των  δεδομένων 

ζητήσει κάτι διαφορετικό.» 

 

8.  Στη  προκειμένη  περίπτωση,  η  καταγγελλομένη,  βάσει  των  ανωτέρω, 

πραγματοποίησε, ως υπεύθυνος επεξεργασίας, πολιτική επικοινωνία με αποστολή 

σύντομων  γραπτών  μηνυμάτων  (SMS).  Ως  εκ  τούτου,  η  νομιμότητα  της 

αποστολής  εξασφαλίζεται  εάν  έχουν  τηρηθεί  τα  αναφερόμενα  στις  ανωτέρω 

Σκέψεις  4,  5.  Από  τις  απαντήσεις  του  υπευθύνου  επεξεργασίας  προκύπτουν  τα 

εξής: 

 

9.  Ο  υπεύθυνος  επεξεργασίας  δεν  προσκόμισε  στοιχεία  που  να  αποδεικνύουν  ότι 

έχει  εξασφαλίσει  την  προηγούμενη  συγκατάθεση  των  παραληπτών  των 

μηνυμάτων  SMS,  ή  ότι  είχε  υπάρξει  προηγούμενη  παρόμοια  επαφή  με  τα 

υποκείμενα των δεδομένων. Ειδικότερα ως προς το δεύτερο ζήτημα, τα στοιχεία 

επικοινωνίας  των  παραληπτών  των  μηνυμάτων  πολιτικής  επικοινωνίας  του 

υπευθύνου επεξεργασίας, οι οποίοι αποτελούν πρόσωπα του επαγγελματικού του 

κύκλου και συναδέλφους  του, με τους οποίους αντάλλαξε αριθμούς στο πλαίσιο 

δυνητικής συνεργασίας,  δεν αποκτήθηκαν στο πλαίσιο προηγούμενης παρόμοιας 

επαφής μαζί τους. Αντιθέτως, αποκτήθηκαν στο πλαίσιο επαγγελματικής σχέσης, 

η  οποία  δεν  σχετίζεται  με  την  συγκεκριμένη  πολιτική  δραστηριότητα  του 

υπευθύνου επεξεργασίας. 

 

10. Ο  υπεύθυνος  επεξεργασίας  δεν  παρείχε  στην  Αρχή  πληροφορία  αναφορικά  με  

τον ακριβή αριθμό των παραληπτών των μηνυμάτων πολιτικής επικοινωνίας. 

8 

 

 

11. Ο  υπεύθυνος  επεξεργασίας  παρείχε  δυνατότητα  στα  υποκείμενα  των  δεδομένων 

να  ασκήσουν  το  δικαίωμα  αντίρρησης  καθότι  παρέθετε  τον  αριθμό  κινητού 

τηλεφώνου  στα  μηνύματα  πολιτικής  επικοινωνίας.  Ωστόσο,  δεν  παρείχε  σαφή 

αναφορά στη δυνατότητα άσκησης του δικαιώματος. 

 

12. Ο  υπεύθυνος  επεξεργασίας  παρέλειψε  να  ενημερώσει  την  καταγγέλλουσα,  κατά 

παράβαση  του  άρθρου  12  παρ.  3  του  Κανονισμού,  σχετικά  με  ενέργεια  που 

πραγματοποίησε κατόπιν του αιτήματος διαγραφής το οποίο υπέβαλε. 

 

13. O υπεύθυνος επεξεργασίας συνεργάστηκε με την Αρχή απαντώντας στα έγγραφα 

για  διευκρινίσεις,  παρέχοντας  τις  πληροφορίες  που  ζητήθηκαν  και  κατά  τη 

συνεδρίαση της Αρχής και στο υπόμνημα που κατέθεσε. 

 

14. Δεν έχει επιβληθεί στο παρελθόν διοικητική κύρωση στον υπεύθυνο επεξεργασίας 

από την Αρχή. 

 

Βάσει  των  ανωτέρω,  η  Αρχή  κρίνει  ομόφωνα  ότι  σύμφωνα  με  το  άρθρο  11  του  ν. 

3471/2006  και  το  άρθρο  12  παρ.  3  του  Κανονισμού  συντρέχουν  οι  προϋποθέσεις 

επιβολής σε βάρος του υπευθύνου επεξεργασίας, με βάση αφενός το άρθρο 13 του ν. 

3471/2006, σε συνδυασμό με το  άρθρο 21 παρ. 1 στοιχ. β΄ του ν. 2472/1997 και με 

το  άρθρο  του  84  του  ν.  4624/2019,  και  αφετέρου  το  άρθρο  58  παρ.  2  εδ.  θ’  του 

Κανονισμού και το άρθρο 15 παρ. 6 του ν. 4624/2019,  της διοικητικής κύρωσης, που 

αναφέρεται στο διατακτικό της παρούσας, η οποία κρίνεται ανάλογη με τη βαρύτητα 

της παράβασης.  

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

 

 

Επιβάλλει,  στην  Β  το  αποτελεσματικό,  αναλογικό  και  αποτρεπτικό    διοικητικό 

χρηματικό  πρόστιμο  που  αρμόζει  στην  συγκεκριμένη  περίπτωση  σύμφωνα  με  τις 

ειδικότερες  περιστάσεις  αυτής, ύψους τριών χιλιάδων ευρώ (3.000,00) ευρώ, για τις 

 

9 

ως άνω διαπιστωθείσες παραβιάσεις του άρθρου 11 του ν. 3471/2006 και του άρθρου 

12 παρ. 3 του Κανονισμού. 

 

Ο Πρόεδρος 

Η γραμματέας 

 

 

Κωνσταντίνος Μενουδάκος  

Ειρήνη Παπαγεωργοπούλου 

10 

 

 

 

 

 

 

 

 

 

