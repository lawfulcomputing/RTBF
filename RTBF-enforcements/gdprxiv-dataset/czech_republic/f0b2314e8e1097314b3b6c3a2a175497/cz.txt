ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 

*UOOUX00ERVUJ* 

Čj. UOOU-03580/20-23 

 

 
 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle § 10 a § 152 
odst. 2 zákona č. 500/2004 Sb., správní řád, rozhodl podle ustanovení § 152 odst. 6 písm. b) 
zákona č. 500/2004 Sb., správní řád, takto: 

Rozklad obviněné, XXXXXX, se sídlem XXXXXX proti rozhodnutí Úřadu pro ochranu osobních 
údajů  čj. UOOU-03580/20-14  ze  dne  1.  února  2021,  se  zamítá  a  napadené  rozhodnutí  se 
potvrzuje. 

Odůvodnění 

  Vymezení věci 

(1) Podkladem pro řízení ve věci podezření ze spáchání přestupku podle § 62 odst. 1 písm. c) 
zákona č. 110/2019 Sb., o zpracování osobních údajů s obviněnou, XXXXXX se sídlem XXXXXX 
(dále jen „obviněná“), byl spisový materiál shromážděný na základě podnětu zaslaného Úřadu 
pro  ochranu  osobních  údajů  (dále  jen  „Úřad“)  stěžovatelem,  XXXXXX  (dále  „stěžovatel“). 
Z uvedeného podnětu vyplynulo, že stěžovatel dne 29. června 2020 vznesl ze své e-mailové 
adresy XXXXXX námitku proti zpracování svých osobních údajů, zaslanou na e-mailovou adresu 
obviněné XXXXXX a současně obviněnou požádal o jejich výmaz. I přes výše uvedené byl dne 
19.  srpna  2020  kontaktován  obviněnou  prostřednictvím  SMS zprávy  na  jeho telefonní  číslo 
XXXXXX s marketingovou nabídkou obviněné. Na základě této skutečnosti se stěžovatel dne 
19.  srpna  2020  obrátil  na  Úřad,  který  dne  16.  září  2020  upozornil  obviněnou  na  možné 
porušení  nařízení  Evropského  parlamentu  a  Rady  (EU)  2016/679  ze  dne  27.  dubna  2016  o 
ochraně fyzických osob v souvislosti se zpracováním osobních údajů a o volném pohybu těchto 
údajů a o zrušení směrnice 95/46/ES (dále „obecné nařízení“) a informoval ji, že stěžovatel 
podal  námitku  proti  přímému  marketingu  dle  čl.  21  odst.  2  obecného  nařízení,  přičemž  z 
tohoto  důvodu  je  obviněná  jako  správce  osobních  údajů  povinna  bez  zbytečného  odkladu 
ukončit zpracování osobních údajů stěžovatele za tímto účelem.  
 
(2) Dne 9. října 2020 Úřad obdržel od obviněné vyjádření, ve kterém uvedla, že bezprostředně 
po  obdržení  výše  uvedeného  upozornění  Úřadu  zajistila  vyloučení  telefonního  čísla 

 

1/5 

a e-mailové adresy stěžovatele ze všech seznamů pro zasílání obchodních sdělení a zastavila 
zpracování  jeho  osobních  údajů  pro  účely  marketingu.  Obviněná  dále  uvedla,  že  provedla 
interní šetření, kterým prověřila, že od stěžovatele neobdržela žádný požadavek na zrušení 
zasílání obchodních sdělení ani na výmaz osobních údajů stěžovatele. Dne 25. listopadu 2020 
se  však  stěžovatel  opětovně  obrátil  na  Úřad  s  tím,  že  i  přes  výše  uvedené  byl  ze  strany 
obviněné  opětovně  kontaktován  s  obchodní  nabídkou  prostřednictvím  SMS  zprávy  zaslané 
dne 25. listopadu 2020 na jeho telefonní číslo.  
 
(3)  Vzhledem  k  výše  uvedenému  správní  orgán  prvního  stupně  zahájil  ve  věci  řízení 
o přestupku,  a  to  příkazem  čj.  UOOU-03580/20-9  ze  dne  14.  ledna  2021,  kterým  bylo 
konstatováno spáchání přestupku podle § 62 odst. 1 písm. c) zákona č. 110/2019 Sb., za což 
byla obviněné uložena pokuta ve výši 20.000 Kč. Na základě včas podaného odporu však byl 
uvedený  příkaz  v  souladu  s  §  150  odst.  3  zákona  č.  500/2004  Sb.  zrušen  a  v  řízení  bylo 
pokračováno. 
 
 (4) Výsledkem pokračujícího řízení o přestupku  bylo vydání rozhodnutí čj. UOOU-03580/20-
14 ze dne 1. února 2021 (dále „rozhodnutí“), jímž byla obviněná  opětovně uznána vinnou ze 
spáchání přestupku podle § 62 odst. 1 písm. c) zákona č. 110/2019 Sb. a byla jí uložena pokuta 
tentokráte ovšem ve výši 2 000 Kč, neboť porušila některé z práv subjektu  údajů podle čl. 12 
až 22 obecného nařízení, čehož se jako správce osobních údajů dopustila tím, že i přes žádost 
stěžovatele o výmaz osobních údajů ze dne 29. června 2020 jej nadále prostřednictvím SMS 
zpráv  zaslaných  dne  19.  srpna  2020  a  25.  listopadu  2020  na  jeho  telefonní  číslo  XXXXXX 
kontaktovala s obchodním sdělením, čímž porušila právo subjektu údajů stanovené v čl. 17 
odst.  1  písm.  c)  obecného  nařízení, tedy právo na  to,  aby správce  bez zbytečného odkladu 
vymazal osobní údaje, které se dotčeného subjektu údajů týkají, pokud subjekt údajů vznese 
námitky proti zpracování podle čl. 21 odst. 2 obecného nařízení.  
 
 (5) Proti rozhodnutí se však obviněná ohradila řádným rozkladem.  

  Obsah rozkladu 

(6)  V  rozkladu  obviněná  především  uvedla,  že  nesouhlasí  s  uloženým  správním  trestem. 
Konkrétně měla obviněná učinit veškerá opatření v souladu s obecným nařízením ve vztahu 
k osobním  údajům  stěžovatele.  Dále,  jak  připomenula,  osobní  údaje  stěžovatele  byly  na 
základě  jeho  žádosti  vymazány  z  jejích  automatizovaných  systémů,  které  používá  k  zasílání 
reklamních  sdělení  prostřednictvím  SMS  zpráv,  tj.  k  přímému  marketingu.  K  opětovnému 
zaslání obchodního sdělení stěžovateli pak mělo dojít pouze shodou náhod, resp. důsledkem 
lidské chyby, a to když obviněná z provozních důvodů nechala odesílat obchodní sdělení ručně, 
bez využití automatizovaných systémů.  
 
(7) Obviněná dále poukazuje na polehčující okolnost, kterou by měla být ekonomická realita 
doby související s celosvětovou pandemií spojenou se šířením viru SARS-CoV-2, kvůli níž byl 
vládou  České  republiky  opakovaně  vyhlášen  nouzový  stav.  V  důsledku  této  situace  vnímá 
obviněná pokutu správního trestu ve výši 2.000 Kč jako likvidační a má za to, že v takovém 
případě  je  dán  prostor  pro  uložení  správního  trestu  napomenutím  dle  §  45  zákona 
č. 250/2016 Sb., o odpovědnosti za přestupky a řízení o nich. Stejně tak má být ve věci dán 
prostor  pro  úvahu  o  upuštění  od  uložení  správního  trestu  podle  §  43  odst.  2  zákona 
č. 250/2016  Sb.,  jelikož  mimo  výše  uvedené  již  v průběhu  projednávání  předmětného 

 

2/5 

pochybení  byla  obviněnou  přijata  opatření,  aby  v budoucnosti  nedocházelo  k obdobným 
protiprávním jednáním.   
  
(8) Závěrem obviněná upozornila na nejasnosti ve výroku rozhodnutí. 

(9) Ustanovení čl. 17 odst. 1. obecného nařízení zní: 

  Rozhodné právo 

„Subjekt údajů má právo na to, aby správce bez zbytečného odkladu vymazal osobní údaje, 
které se daného subjektu údajů týkají, a správce má povinnost osobní údaje bez zbytečného 
odkladu vymazat, pokud je dán jeden z těchto důvodů: 

a)  osobní  údaje  již  nejsou  potřebné  pro  účely,  pro  které  byly  shromážděny  nebo  jinak 

zpracovány; 

b)   subjekt údajů odvolá souhlas, na jehož základě byly údaje podle čl. 6 odst. 1 písm. a) 
nebo  čl.  9  odst.  2  písm.  a)  zpracovány,  a  neexistuje  žádný  další  právní  důvod  pro 
zpracování; 

c)  subjekt údajů vznese námitky proti zpracování podle čl. 21 odst. 1 a  neexistují žádné 
převažující oprávněné důvody pro zpracování nebo subjekt údajů vznese námitky proti 
zpracování podle čl. 21 odst. 2; 

d)   osobní údaje byly zpracovány protiprávně; 

e)  osobní údaje musí být vymazány ke splnění právní povinnosti stanovené v právu Unie 

nebo členského státu, které se na správce vztahuje; 

f)  osobní údaje byly shromážděny v souvislosti s nabídkou služeb informační společnosti 

podle čl. 8 odst. 1. 

(10) Ustanovení čl. 21 obecného nařízení zní: 

„1. Subjekt údajů má z důvodů týkajících se jeho konkrétní situace právo kdykoli vznést námitku 
proti zpracování osobních údajů, které se jej týkají, na základě čl. 6 odst. 1 písm. e) nebo f), 
včetně  profilování  založeného  na  těchto  ustanoveních.  Správce  osobní  údaje  dále 
nezpracovává,  pokud  neprokáže  závažné  oprávněné  důvody  pro  zpracování,  které  převažují 
nad  zájmy  nebo  právy  a  svobodami  subjektu  údajů,  nebo  pro  určení,  výkon  nebo  obhajobu 
právních nároků. 

2. Pokud se osobní údaje zpracovávají pro účely přímého marketingu, má subjekt údajů právo 
vznést  kdykoli  námitku  proti  zpracování  osobních  údajů,  které  se  ho  týkají,  pro  tento 
marketing, což zahrnuje i profilování, pokud se týká tohoto přímého marketingu. 

3.  Pokud  subjekt  údajů  vznese  námitku  proti  zpracování  pro  účely  přímého  marketingu, 
nebudou již osobní údaje pro tyto účely zpracovávány. 

4. Subjekt údajů je na právo uvedené v odstavcích 1 a 2 výslovně upozorněn a toto právo je 
uvedeno zřetelně a odděleně od jakýchkoli jiných informací, a to nejpozději v okamžiku první 
komunikace se subjektem údajů. 

 

3/5 

5.  V  souvislosti  s  využíváním  služeb  informační  společnosti,  a  aniž  je  dotčena  směrnice 
2002/58/ES,  může  subjekt  údajů  uplatnit  své  právo  vznést  námitku  automatizovanými 
prostředky pomocí technických specifikací. 

6. Jsou-li osobní údaje zpracovávány pro  účely vědeckého či historického výzkumu nebo pro 
statistické účely podle čl. 89 odst. 1, má subjekt údajů, z důvodů týkajících se jeho konkrétní 
situace,  právo vznést  námitku  proti  zpracování  osobních  údajů,  které  se ho  týkají,  ledaže  je 
zpracování nezbytné pro splnění úkolu prováděného z důvodů veřejného zájmu.“ 

 

(11) Ustanovení § 62 odst. 1 písm. c) zákona č. 110/2019 Sb. zní: 

„Správce nebo zpracovatel podle hlavy II se dopustí přestupku tím, že….  c) poruší některé 
z  práv  subjektu  údajů  podle  čl.  12  až  22  nařízení  Evropského  parlamentu  a  Rady  (EU) 
2016/679 nebo hlavy II.“ 

 Posouzení orgánem druhého stupně 

(12) Odvolací orgán na základě podaného rozkladu přezkoumal napadené rozhodnutí v celém 
rozsahu,  včetně  procesu,  který  předcházel  jeho  vydání  a  nejprve  se  zabýval  argumentací 
obviněné. 

(13)  Především  shledal, že  obviněnou  vytýkané nesrovnalosti,  resp.  zřejmé  nesprávnosti  ve 
výroku  rozhodnutí  byly  v souladu  s ustanovením  §  70  zákona  č.  500/2004  Sb.  odstraněny 
vydáním opravného rozhodnutí Úřadu čj. UOOU-03580/20-18 ze dne 17. března 2021. 

(14)  Odvolací  orgán  dále  odmítl  tvrzení  obviněné,  podle  něhož  měla  být  učiněna  veškerá 
opatření v souvislosti s výmazem osobních údajů stěžovatele. I pokud by totiž skutečně osobní 
údaje stěžovatele vymazala ze všech automatizovaných systémů, jak tvrdila ve svém vyjádření 
ze dne 9. října 2020, který zaslala na základě upozornění ze strany Úřadu ze dne 16. září 2020, 
takto  nedošlo  k důsledné  likvidaci  osobní  údajů  stěžovatele  a  k ukončení  jejich  zpracování, 
neboť obviněná stěžovatele opětovně kontaktovala s obchodním sdělením dne 25. listopadu 
2020.  Za  tvrzenou  „lidskou  chybu“  pak  ve  smyslu  ustanovení  §  20  odst.  1  a  2  zákona 
č. 250/2016  Sb.  plně  odpovídá  obviněná,  kterou  nadto  nelze  zprostit  odpovědnosti  za 
přestupek podle § 21 odst. 1 zákona č. 250/2016 Sb., jelikož zjevně nevynaložila veškeré úsilí, 
které bylo možno požadovat, aby přestupku zabránila. Podle čl. 4 odst. 2 obecného nařízení 
se  zpracováním  rozumí  jakákoliv  operace  s  osobními  údaji,  pomocí  či  bez  pomoci 
automatizovaných  systémů,  přičemž  obecné  nařízení  se  vztahuje  na  zcela  nebo  částečně 
automatizované  zpracování  osobních  údajů  a  na  neautomatizované  zpracování  osobních 
údajů, které jsou obsaženy v evidenci nebo do ní mají být zařazeny (čl. 2  odst. 1  obecného 
nařízení).  Zpracování  osobních  údajů  tedy  zahrnuje  i  ruční  odesílání  obchodních  sdělení 
prostřednictvím  SMS  zpráv,  jak  jej  v traktovaném  případě  provedla  obviněná.  Z výše 
uvedených důvodů proto věc nelze řešit napomenutím anebo upuštěním od sankce. 
 
(15)  Odvolací  orgán  pak  po  celkovém  přezkoumání  konstatoval,  že  v postupu  správního 
orgánu prvního stupně nebyla shledána žádná pochybení způsobující nezákonnost rozhodnutí. 
Zejména se mu jeví jako přiměřená výše pokuty vyměřené při samé dolní hranici sazby, a která 
tudíž nemůže být a priori považována za likvidační. Za předmětný přestupek totiž mohla být 
uložena pokuta až do výše 20 000 000 EUR anebo až do výše 4% celkového ročního obratu 

 

4/5 

(čl. 83 odst. 5 obecného nařízení). Nadto rozhodnutím došlo k podstatné redukci výše pokuty 
původně  uložené  příkazem  čj.  UOOU-03580/20-9  ze  dne  14.  ledna  2021.  V této  souvislosti 
odvolací orgán také připomíná, že obviněná svoji konkrétní finanční situaci nijak nedoložila 
(viz usnesení  rozšířeného  senátu  Nejvyššího  správního  soudu  čj.1  As  9/2008-133  ze  dne 
20. dubna 2010, kde se uvádí:  „Bude tedy záležet především na účastníku řízení, zda projeví 
svůj zájem na tom, aby uložená pokuta pro něj neměla likvidační důsledky, tím, že správnímu 
orgánu  poskytne  základní  údaje  o  svých  osobních  a  majetkových  poměrech  a  tyto  také 
věrohodným způsobem doloží či umožní správnímu orgánu, aby ověřil jejich pravdivost…“). 
 
(16) Ze všech výše uvedených důvodů proto odvolací orgán rozhodl tak, jak je uvedeno ve 
výroku tohoto rozhodnutí.  
 

Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 31. května 2021 

 

 

 
 
 
 
 

 
  
 

 

Mgr. Jiří Kaucký 

předseda 

(podepsáno elektronicky) 

 
 

 
 
 

 
 
 
 
 

5/5 

