

Cesta: Titulní stránka > Hlavní menu > Dozorová a rozhodovací činnost Kontrola zpracování osobních údajů v souvislosti s pořizováním a uchováváním kopií občanských průkazů v nebankovním sektoru (UOOU-03541/20)
Hotel
  
 
Kontrola byla zahájena na základě
stížnosti polského občana prostřednictvím systému pro výměnu informací o
vnitřním trhu (IMI). Tato stížnost se týkala neoprávněného zpracování osobních
údajů, konkrétně pořizování skenů průkazů totožnosti a jejich dalšího
zpracování kontrolovanou osobou. Předmětem kontroly bylo
dodržování povinností ochrany osobních údajů při provozování obchodní činnosti
fyzické osoby podnikající, zejména čl. 5 až čl. 7 a čl. 13 až čl. 22 obecného nařízení
s ohledem na databázi klientů této osoby. Kontrolující zjistili, že kontrolovaná osoba pořizovala skeny
občanských a jiných průkazů totožnosti při uzavírání smluv o ubytování, údajně
na základě souhlasů subjektů údajů. Nebyla však schopna tyto souhlasy doložit. Ke zpracování
osobních údajů uvedených na skenech průkazů totožnosti svých klientů neměla
kontrolovaná osoba žádný důvod, tím porušila čl. 6 odst. 1 obecného nařízení. Kontrolovaná
osoba nebyla schopna doložit ani udělení souhlasů dle čl. 7 odst. 1 obecného nařízení,
dále porušila zásadu dle čl. 5 odst. 1 písm. c) obecného nařízení, podle které
musí být osobní údaje přiměřené, relevantní a omezené na nezbytný rozsah ve
vztahu k účelu, pro který jsou zpracovávány (minimalizace údajů).

  Záznamy o činnostech zpracování, které kontrolovaná osoba doložila, navíc
neobsahovaly informace dle čl. 30 odst. 1 písm. a) a b) obecného nařízení. Konkrétně
se jednalo o absenci sdělení účelu zpracování v případě zpracování za
účelem poskytnutí informací o ubytovaných cizincích cizinecké policii a
v případě zpracování za účelem vedení evidenční knihy.

  Porušena byla rovněž ustanovení
čl. 13 až čl. 22 obecného nařízení, kdy kontrolovaná osoba své povinnosti
(informační povinnost a povinnosti vyplývající z práv subjektů údajů)
plnila toliko ústně, přičemž nebyla schopna prokázat, že vůči klientům
postupovala korektně a transparentně podle čl. 12 odst. 1 a 2 obecného nařízení. Kontrolovaná osoba nepodala proti
kontrolnímu protokolu námitky. V navazujícím správním řízení jí Úřad
uložil pokutu a nápravná opatření. 
 
Odkazy
Protokol o kontrole (UOOU-03541/20) [PDF, 334 kB]

 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2021 > Kontrolní činnost v oblasti ochrany osobních údajů - 1. pololetí > Poskytování zboží a služeb > Kontrola zpracování osobních údajů v souvislosti s pořizováním a uchováváním kopií občanských průkazů v nebankovním sektoru (UOOU-03541/20)Zobrazit aktuální dokumenty | archiv dokumentů | dokumenty včetně archivu


 
