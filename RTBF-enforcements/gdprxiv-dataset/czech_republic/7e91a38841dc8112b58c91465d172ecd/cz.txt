ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

 

*UOOUX00EO7IY* 

Čj. UOOU-03058/20-30 

 

 
 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle § 10 a § 152 
odst. 2 zákona č. 500/2004 Sb., správní řád, rozhodl podle ustanovení § 152 odst. 6 písm. b) 
zákona č. 500/2004 Sb., správní řád, takto: 

Rozklad obviněného, XXXXXX, se sídlem XXXXXX, proti rozhodnutí Úřadu pro ochranu osobních 
údajů  čj. UOOU-03058/20-21  ze  dne  2.  února  2021,  se  zamítá  a  napadené  rozhodnutí  se 
potvrzuje. 

Odůvodnění 

  Vymezení věci 

[1]  Podkladem  pro  řízení  ve  věci  podezření  ze  spáchání  přestupku  podle  §  62  odst.  1 
písm. c) zákona č. 110/2019 Sb., o zpracování osobních údajů, s obviněným, XXXXXX, se sídlem 
XXXXXX (dále jen „obviněný“), byl podnět zaslaný Úřadu pro ochranu osobních údajů (dále jen 
„Úřad“)  stěžovatelem,  XXXXXX  (dále  „stěžovatel“).  Z  uvedeného  podnětu  vyplynulo,  že 
obviněný  nereagoval  na  žádost  stěžovatele  ze  dne  31.  března  2020  a 2. července  2020 
vyjádřenou prostřednictvím e-mailové adresy XXXXXX o výmaz dražební vyhlášky obsahující 
jeho  osobní  údaje  (v  rozsahu  jméno,  příjmení,  datum  narození  a adresa  bydliště)  veřejně 
dostupné na indexovatelné internetové stránce XXXXXX, kterou provozuje obviněný.  

[2]  Následně Úřad obviněného nejprve upozornil přípisem čj. UOOU-03058/20-4 ze dne 
29. července 2020 na možné porušení nařízení Evropského parlamentu a Rady (EU) 2016/679 
ze dne 27. dubna 2016 o ochraně fyzických osob v souvislosti se zpracováním osobních údajů 
a o volném pohybu těchto údajů a o zrušení směrnice 95/46/ES (dále „obecné nařízení“), a to 
s  tím,  že  obviněný  byl  zároveň  upozorněn  na  povinnost  poskytnout  subjektu  údajů 
(stěžovateli) bez zbytečného odkladu informace o přijatých opatřeních a stejně tak poskytnout 
Úřadu příslušné sdělení k této věci. K tomuto upozornění se však obviněný nijak nevyjádřil.  
Šetřením  Úřadu  provedeným  dne  29.  října  2020  pak  bylo  zjištěno,  že  předmětná  dražební 
vyhláška  obsahující  osobní  údaje  stěžovatele  je  na  internetových  stránkách  obviněného 
i nadále veřejně přístupná.  

 

1/5 

[3]  Z  uvedeného  důvodu  proto  správní  orgán  prvního  stupně  vydal  příkaz  čj.  UOOU-
03058/20-9  ze  dne  30.  listopadu  2020,  jímž  bylo  jednání  obviněného  kvalifikováno  jako 
přestupek  podle  §  62  odst.  1  písm.  c)  zákona  č.  110/2019  Sb.  a  zároveň  byla  obviněnému 
uložena pokuta ve výši 50 000 Kč.  Uvedený příkaz však byl posléze zrušen na základě odporu 
obviněného. 

[4]  Výsledkem  pokračujícího  řízení  o  přestupku  bylo  vydání  rozhodnutí  čj.  UOOU-
03058/20-21 ze dne 2. února 2021 (dále jen „rozhodnutí“), jímž byl obviněný  opětovně uznán 
vinným ze spáchání přestupku podle § 62 odst. 1 písm. c) zákona č. 110/2019 Sb. a byla mu 
uložena  pokuta  tentokráte ovšem  ve  výši 10  000  Kč, neboť  porušil  některé z práv  subjektu  
údajů podle čl. 12 až 22 obecného nařízení, čehož se jako správce osobních údajů dopustil tím, 
že nereagoval na žádost stěžovatele ze dne 31. března 2020 a 2. července 2020 vyjádřenou 
prostřednictvím e-mailové adresy XXXXXX o výmaz dražební vyhlášky obsahující jeho osobní 
údaje  (v  rozsahu  jméno,  příjmení,  datum  narození  a  adresa  bydliště)  veřejně  dostupné  na 
indexovatelné internetové stránce XXXXXX, provozované obviněným. 

[5]  Proti rozhodnutí se však obviněný ohradil řádným rozkladem.  

  Obsah rozkladu 

[6]  V  rozkladu  obviněný  především  uvedl,  že  rozhodnutím  by  byla  zcela  narušena 
transparentnost veřejných dražeb, kde jsou z tohoto důvodu dostupné údaje účastníků dražby 
navždy, stejně jako jsou dostupné na portálu www.centrálníadresa.cz státní správy. 

[7]  Dále,  jak  obviněný  uvedl,  portál  XXXXXX  není  žádný  e-shop  nebo  Aukro,  který  sbírá 
osobní údaje jen pro momentální potřebu, ale portál, kde probíhají dražby podle zákona č. 
26/2000 Sb., o veřejných dražbách. Ke zveřejňování údajů tudíž dochází z úřední povinnosti.        

[8]  Ustanovení čl. 17 odst. 1. obecného nařízení zní: 

  Rozhodné právo 

„Subjekt údajů má právo na to, aby správce bez zbytečného odkladu vymazal osobní údaje, 
které se daného subjektu údajů týkají, a správce má povinnost osobní údaje bez zbytečného 
odkladu vymazat, pokud je dán jeden z těchto důvodů: 

a)  osobní  údaje  již  nejsou  potřebné  pro  účely,  pro  které  byly  shromážděny  nebo  jinak 

zpracovány; 

b)   subjekt údajů odvolá souhlas, na jehož základě byly údaje podle čl. 6 odst. 1 písm. a) 
nebo  čl.  9  odst.  2  písm.  a)  zpracovány,  a  neexistuje  žádný  další  právní  důvod  pro 
zpracování; 

c)  subjekt údajů vznese námitky proti zpracování podle čl. 21 odst. 1 a neexistují žádné 
převažující oprávněné důvody pro zpracování nebo subjekt údajů vznese námitky proti 
zpracování podle čl. 21 odst. 2; 

d)   osobní údaje byly zpracovány protiprávně; 

e)  osobní údaje musí být vymazány ke splnění právní povinnosti stanovené v právu Unie 

nebo členského státu, které se na správce vztahuje; 

 

2/5 

f)  osobní údaje byly shromážděny v souvislosti s nabídkou služeb informační společnosti 

podle čl. 8 odst. 1. 

[9]  Ustanovení čl. 12 odst. 1 až 4 obecného nařízení zní: 

1. Správce přijme vhodná opatření, aby poskytl subjektu údajů stručným, transparentním, 
srozumitelným  a  snadno  přístupným  způsobem  za  použití  jasných  a  jednoduchých 
jazykových  prostředků  veškeré  informace  uvedené  v  článcích  13  a  14  a  učinil  veškerá 
sdělení  podle  článků  15  až  22  a  34  o  zpracování,  zejména  pokud  se  jedná  o  informace 
určené  konkrétně  dítěti.  Informace  poskytne  písemně  nebo  jinými  prostředky,  včetně  ve 
vhodných  případech  v  elektronické  formě.  Pokud  si  to  subjekt  údajů  vyžádá,  mohou  být 
informace poskytnuty ústně, a to za předpokladu, že identita subjektu údajů je prokázána 
jinými způsoby. 

 2.  Správce  usnadňuje  výkon  práv  subjektu  údajů  podle  článků  15  až  22.  V  případech 
uvedených v čl. 11 odst. 2 správce neodmítne vyhovět žádosti subjektu údajů za účelem 
výkonu jeho práv podle článků 15 až 22, ledaže doloží, že nemůže zjistit totožnost subjektu 
údajů. 

 3. Správce poskytne subjektu údajů na žádost podle článků 15 až 22 informace o přijatých 
opatřeních,  a  to  bez  zbytečného  odkladu  a  v  každém  případě  do  jednoho  měsíce  od 
obdržení žádosti. Tuto lhůtu je možné v případě potřeby a s ohledem na složitost a počet 
žádostí  prodloužit  o  další  dva  měsíce.  Správce  informuje  subjekt  údajů  o  jakémkoliv 
takovém  prodloužení  do  jednoho  měsíce  od  obdržení  žádosti  spolu  s  důvody  pro  tento 
odklad. Jestliže subjekt údajů podává žádost v elektronické formě, poskytnou se informace 
v elektronické formě, je-li to možné, pokud subjekt údajů nepožádá o jiný způsob. 

 4. Pokud správce nepřijme opatření, o něž subjekt údajů požádal, informuje bezodkladně 
a  nejpozději  do  jednoho  měsíce  od  přijetí  žádosti  subjekt  údajů  o  důvodech  nepřijetí 
opatření a o možnosti podat stížnost u dozorového úřadu a žádat o soudní ochranu. 

[10]  Ustanovení čl. 5 odst. 1 písm. b) a c) obecného nařízení zní: 

„Osobní údaje musí být:… 

b)  shromažďovány  pro  určité,  výslovně  vyjádřené  a  legitimní  účely  a  nesmějí  být  dále 
zpracovávány  způsobem,  který  je  s  těmito  účely  neslučitelný;  další  zpracování  pro  účely 
archivace  ve  veřejném  zájmu,  pro  účely  vědeckého  či  historického  výzkumu  nebo  pro 
statistické  účely  se  podle  čl.  89  odst.  1  nepovažuje  za  neslučitelné  s  původními  účely 
(„účelové omezení“); 

c) přiměřené, relevantní a omezené na nezbytný rozsah ve vztahu k účelu, pro který jsou 
zpracovávány („minimalizace údajů“)“. 

[11]  Ustanovení § 62 odst. 1 písm. c) zákona č. 110/2019 Sb. zní: 

„Správce nebo zpracovatel podle hlavy II se dopustí přestupku tím, že….  c) poruší některé 
z  práv  subjektu  údajů  podle  čl.  12  až  22  nařízení  Evropského  parlamentu  a  Rady  (EU) 
2016/679 nebo hlavy II.“ 

[12]  Ustanovení § 20 odst. 1 zákona č. 26/2000 Sb. zní: 

 „(1) Dražebník vyhlásí konání dražby dražební vyhláškou, v níž uvede: 

 

3/5 

 a) že jde o dražbu dobrovolnou, a jde-li o opakovanou dražbu, i tuto skutečnost, 

 b) označení dražebníka, 

 c) místo, datum a čas zahájení dražby, 

 d) označení a popis předmětu dražby a jeho příslušenství, práv a závazků na předmětu dražby 
váznoucích  a  s  ním  spojených,  pokud  podstatným  způsobem  ovlivňují  hodnotu  předmětu 
dražby, popis stavu, v němž se předmět dražby nachází, jeho odhadnutou nebo zjištěnou cenu, 
a je-li předmětem dražby kulturní památka, i tuto skutečnost, 

 e) nejnižší podání a stanovený minimální příhoz, který může účastník dražby učinit, 

 f) požaduje-li složení dražební jistoty, způsob a lhůtu pro její složení, číslo účtu a adresu místa, 
kde má být dražební jistota složena, co je dokladem o složení dražební jistoty, výši dražební 
jistoty  a  způsob  jejího  vrácení;  popřípadě  lze-li  složit  dražební  jistotu  platební  kartou  nebo 
šekem, 

 g) způsob úhrady ceny dosažené vydražením, 

h) datum a čas konání prohlídky předmětu dražby, u věcí movitých též místo konání prohlídky 
a organizační opatření k zabezpečení prohlídky, 

i) u společné dražby pořadí, ve kterém budou jednotlivé předměty dražby draženy, 

j) podmínky odevzdání předmětu dražby vydražiteli, 

k)  případné  upozornění,  že  údaje  o  předmětu  dražby  v  dražební  vyhlášce  nebo  jejich  část, 
zejména pak o popisu stavu předmětu dražby a o právech a závazcích na předmětu dražby 
váznoucích,  jsou  uvedeny  pouze  podle  dostupných  informací,  případně  že  navrhovatel 
zaručuje  vlastnosti  předmětu  dražby  nebo  odpovídá  za  jeho  vady  pouze  v  rozsahu 
stanoveném dražební vyhláškou, 

l) lhůtu pro uhrazení ceny dosažené vydražením přesahující 500 000 Kč, 

m) výši odměny vybírané od vydražitele nebo způsob jejího určení, její splatnost či ujednání 
o tom, že dražba bude provedena pro vydražitele bezúplatně.“ 

 Posouzení orgánem druhého stupně 

[13]  Odvolací  orgán  na  základě  podaného  rozkladu  přezkoumal  napadené  rozhodnutí 
v celém  rozsahu,  včetně  procesu,  který  předcházel  jeho  vydání,  a  nejprve  se  zabýval 
argumentací obviněného. 

[14]  Především shledal, že přestupek spočíval v tom, že obviněný nijak nereagoval na žádost 
stěžovatele ze dne 31. března 2020 a 2. července 2020, což je zcela evidentní skutečnost, jíž 
nadto ani sám obviněný v rámci rozkladu nijak nerozporoval. Jak je ovšem nutno na tomto 
místě doplnit, i pro případ, že by obviněný neshledal požadavek stěžovatele jako odůvodněný, 
měl jej informovat ve smyslu čl. 12 odst. 4 obecného nařízení. V případě vyhovění pak měl 
obviněný podat zprávu podle čl. 12 odst. 3 obecného nařízení. 

[15]  Odvolací  orgán  dále  odmítl  tvrzení  obviněného,  podle  něhož  by  vyhověním 
předmětnému  požadavku  byla  narušena  transparentnost  dražby,  respektive  plnění  úkolů 
uložených zákonem č. 26/2000 Sb. V této souvislosti je třeba předně připomenout, že každé 

 

4/5 

zpracování  osobních  údajů  musí  splňovat  podmínky  stanovené  právním  řádem,  pro  tento 
případ především požadavky obecného nařízení. K nim patří i zákaz zpracovávat osobní údaje 
způsobem,  který  je  neslučitelný  s řádně  stanoveným  účelem  (viz  čl.  5  odst.  1  písm.  b) 
obecného  nařízení)  a  v minimálním  rozsahu  nezbytném  k naplnění  tohoto  účelu  (viz  čl.  5 
odst. 1  písm.  c)  obecného  nařízení).  Předmětný  účel  pak  obviněný  vyvozuje  ze  zákona 
č. 26/2000 Sb., konkrétně z povinnosti zveřejnit dražební vyhlášku. Jelikož se v traktovaném 
případě jednalo o dobrovolnou dražbu, obsahové náležitosti této dražební vyhlášky se řídí § 20 
odst.  1  zákona  č.  26/2000  Sb.,  aniž  by  ovšem  toto  ustanovení  ukládalo  označení  vlastníka 
předmětu dražby anebo navrhovatele dražby (a to na rozdíl od náležitostí dražební vyhlášky 
podle  §  43  zákona  č.  26/2000  Sb.,  jednalo-li  by  se  o  dražbu  nedobrovolnou).  Zveřejnění 
osobních  údajů  stěžovatele,  jak  jej  realizoval  obviněný,  tak  postrádalo  i  jakýkoli  z  právních 
titulů  podle  čl.  6  odst.  1  obecného  nařízení  a  bylo  tedy  od  samotného  počátku  v rozporu 
s obecným  nařízením.  Požadavek  stěžovatele  tudíž  odvolací  orgán  shledal  jako  důvodný 
i z věcného hlediska. 

[16]  Nadto odvolací orgán uvádí, že i pro případ legálního uvedení osobních údajů vlastníka 
(navrhovatele)  v  dražební  vyhlášce  musí  doba  zveřejnění  dražební  vyhlášky  dražebníkem 
skončit  naplněním  předmětného  účelu,  tedy  v  zásadě  okamžikem  provedení  dražby.  Tím 
samozřejmě  nejsou  dotčeny  další  povinnosti  uveřejňovat  dokumenty  (např.  na  centrální 
adrese  anebo  pro  případ  zmaření  dražby  v  souladu  se  zákonem  č. 26/2000  Sb.)  anebo 
zpracovávat osobní údaje pro další legitimní účely (daňové, účetní apod.), a to i jinou formou 
než  prostřednictvím  zveřejňování.  Samozřejmě  však  vždy  pouze  po  dobu  do  naplnění 
příslušného účelu, a tedy rozhodně nikoli „navěky“, jak argumentuje obviněný. 

[17]  Odvolací  orgán  pak  po  celkovém  přezkoumání  konstatoval,  že  v postupu  správního 
orgánu prvního stupně nebyla shledána žádná pochybení způsobující nezákonnost rozhodnutí. 
Zejména se mu jeví jako přiměřená výše pokuty vyměřené při samé dolní hranici sazby. 

[18]  Ze všech výše uvedených důvodů proto odvolací orgán rozhodl tak, jak je uvedeno ve 

výroku tohoto rozhodnutí.  
 
Poučení: 

Proti  tomuto  rozhodnutí  se  podle  ustanovení  §  91  odst.  1  zákona 
č. 500/2004 Sb., správní řád, nelze odvolat. 

 
Praha 7. dubna 2021 

otisk úředního razítka 

Mgr. Jiří Kaucký 

předseda 

(podepsáno elektronicky) 

 

5/5 

