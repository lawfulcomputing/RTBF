ÚŘAD PRO OCHRANU OSOBNÍCH ÚDAJŮ 
Pplk. Sochora 27, 170 00 Praha 7 
tel.: 234 665 111, fax: 234 665 444 
posta@uoou.cz, www.uoou.cz  

*UOOUX00ENHHI* 
 

Čj. UOOU-04077/20-13 

 
 

 

 

 

 

 

ROZHODNUTÍ 

Předseda Úřadu pro ochranu osobních údajů jako odvolací orgán příslušný podle ustanovení 
§ 10 a § 152 odst. 2 zákona č. 500/2004 Sb., správní řád, rozhodl podle ustanovení § 152 odst. 6 
písm. b) zákona č. 500/2004 Sb., správní řád, takto: 
 
Rozklad obviněné, společnosti XXXXXX, proti rozhodnutí Úřadu čj. UOOU-04077/20-6 ze dne 
19. listopadu 2020, se zamítá a napadené rozhodnutí se potvrzuje. 

Odůvodnění 

  Vymezení věci 

[1]  Správní řízení pro podezření ze  spáchání  přestupku  podle  §  62  odst.  1  písm.  b) a  c) 
zákona  č. 110/2019  Sb.,  o  zpracování  osobních  údajů,  v  souvislosti  se  zpracováním 
osobních  údajů  vlastníků  průmyslových  práv  z  veřejných  rejstříků  bylo  zahájeno 
doručením příkazu čj. UOOU-04077/20-3 ze dne 20. října 2020 obviněné, společnosti 
XXXXXX (dále jen „obviněná“).   

[2]  Podkladem pro vydání příkazu byl spisový materiál shromážděný Úřadem pro ochranu 
osobních údajů (dále jen Úřad“) na základě podnětu Úřadu průmyslového vlastnictví 
ze dne 17. září 2020, týkající se zasílání nevyžádaných obchodních nabídek vlastníkům 
průmyslových práv obviněnou.  

[3]  Z výše uvedeného podnětu -  stížnosti postoupené Úřadu dne 17. září 2020 vyplývá, že 
XXXXXX  v  souvislosti  s  nevyžádanou  nabídkou,  kterou  mu  obviněná  zaslala  jako 
vlastníkovi průmyslových práv, vznesl prostřednictvím e-mailové zprávy zaslané dne 8. 
září  2020 na  adresy  obviněné  XXXXX,  XXXXX  a XXXXX  námitku  proti zpracování  jeho 
osobních údajů ve smyslu čl. 21 nařízení č. 2016/679 ze dne 27. dubna 2016 o ochraně 
fyzických osob v souvislosti se zpracováním osobních údajů a o volném pohybu těchto 
údajů a o zrušení směrnice 95/46/ES (dále jen „nařízení (EU) 2016/679“), a zároveň ji 

 

1/5 

požádal  o  výmaz  jeho  osobních  údajů  podle  čl.  17  nařízení  (EU)  2016/679  Na 
předmětnou žádost však nebylo ze strany obviněné nijak reagováno (ve smyslu čl. 12 
odst. 3 nařízení (EU) 2016/679).  

[4]  Předmětným  příkazem  byla  obviněné  na  základě  aplikace  absorpční  zásady  uložena 
pokuta ve výši 150.000 Kč za spáchání přestupku podle § 62 odst. 1 písm. b) zákona 
č. 110/2019 Sb. v souběhu se spácháním přestupku podle § 62 odst. 1 písm. c) zákona 
č. 110/2019 Sb.  

[5]  Na  základě  odporu  podaného  právním  zástupcem  obviněné  byl  příkaz  v  souladu 
s ustanovením  § 150  odst.  3  zákona  č.  500/2004  Sb.,  správní  řád  (dále  jen  „správní 
řád“),  zrušen  a  správní  řízení  pokračovalo.  K samotnému  předmětu  řízení  se  právní 
zástupce obviněné nevyjádřil – odpor nebyl nikterak odůvodněn.   

[6]  Následně,  dne  19.  listopadu  2020,  vydal  správní  orgán  prvního  stupně  rozhodnutí 
čj. UOOU-04077/20-6,  ve  kterém  setrval  na  svém  právním  názoru,  že  obviněná 
spáchala  přestupky  podle  §  62  odst.  1  písm.  b)  a  §  62  odst.  1  písm.  c)  zákona 
č. 110/2019 Sb. Tyto přestupky měly spočívat v porušení ustanovení čl. 6 odst. 1 a čl. 12 
odst. 3 nařízení (EU) 2016/679 (tedy oproti příkazu nikoliv v porušení práva podle čl. 17 
nařízení (EU) 2016/679).  Výše uložené pokuty byla správním orgánem prvního stupně 
oproti výši uvedené v příkazu snížena o 30.000 Kč, tedy na 120.000 Kč. 

[7]  Správní  orgán  prvního  stupně  došel  ve  svém  rozhodnutí  k závěru,  že  obviněná 
prokazatelně nemá žádný právní titul ke zpracování osobních údajů dle čl. 6 odst. 1 
nařízení (EU) 2016/679, neboť nedisponuje souhlasem subjektu, jehož se zveřejněné 
(a obviněnou dále využité) osobní údaje týkají ve smyslu čl. 6 odst. 1 písm. a) nařízení 
(EU) 2016/67, a jiné právní tituly zpracování, jež by přicházely teoreticky v úvahu, nelze 
v daném případě aplikovat. Dle správního orgánu prvního stupně obviněné nesvědčí 
zpracování  osobních  údajů  nezbytné  pro  účely  oprávněných  zájmů  ve  smyslu  čl.  6 
odst. 1  písm.  f)  nařízení  (EU)  2016/679,  ani  zpracování  osobních  údajů  ve  veřejném 
zájmu podle čl. 6 odst. 1 písm. e) nařízení (EU) 2016/679, neboť k němu obviněná není 
zmocněna zvláštním právním předpisem. 

[8]  Správní  orgán  prvního  stupně  ve  svém  rozhodnutí  rovněž  konstatoval,  že  obviněná 
porušila právo subjektu údajů dle čl. 12 odst. 3 nařízení (EU) 2016/679, neboť ho po jím 
vznesené námitce zpracování neinformovala o přijatých opatřeních.  

[9]  Předmětné  rozhodnutí  správního  orgánu  prvního  stupně  bylo  právnímu  zástupci 
obviněné  doručeno  dne  19.  listopadu  2020.  Dne  4.  prosince  2020  podal  právní 
zástupce obviněné prostřednictvím datové schránky proti tomuto rozhodnutí rozklad.   

  Obsah rozkladu 

[10]  V podaném  rozkladu  právní  zástupce  obviněné  pouze  uvedl,  že  napadá  správnost 
rozhodnutí Úřadu čj. UOOU-04077/20-6 ze dne 19. listopadu 2020 (dále jen „napadené 
rozhodnutí“). 

[11]  Správní orgán prvního stupně, v souladu s ustanovením § 37 odst. 3  správního řádu 
zaslal dne 8. prosince 2020 právnímu zástupci obviněné výzvu k odstranění vad podání, 
neboť  z  podaného  rozkladu  nebylo  zřejmé,  v  čem  byla  spatřována  nesprávnost 

 

2/5 

napadeného rozhodnutí.  K doplnění podání byla stanovena lhůta 10 dnů od doručení 
výše  uvedené  výzvy.  Právní  zástupce  obviněné  však  ve stanovené  lhůtě  podání 
nedoplnil. 

  Posouzení orgánem druhého stupně 

[12]  Vzhledem  k  tomu,  že  právním  zástupcem  obviněné  společnosti  namítaná  věcná 
nesprávnost nebyla jakkoli odůvodněna a též nebyly uvedeny žádné odvolací námitky, 
bylo napadené rozhodnutí, jakož i řízení, které mu předcházelo, posuzováno odvolacím 
orgánem pouze z hlediska jeho souladu s právními předpisy, ve smyslu ustanovení § 89 
odst. 2 správního řádu. 

[13]  Odvolací  orgán  dospěl  k závěru,  že  napadené  rozhodnutí  i  řízení,  které  jeho  vydání 
předcházelo,  jsou  v souladu  s právními  předpisy  a  že  toto  rozhodnutí  bylo  rovněž 
správním orgánem prvního stupně řádně odůvodněno.  

[14]  Odvolací  orgán  souhlasí  s právním  názorem  správního  orgánu  prvního  stupně 
uvedeném  ve  výroku  napadeného  rozhodnutí,  a  sice,  že  obviněná  nedisponovala 
žádným  právním  titulem  dle  ustanovení  čl.  6  odst.  1  nařízení  (EU)  2016/679  ke 
zpracování osobních údajů ve vztahu k využívání osobních údajů získaných z veřejných 
rejstříků  za  účelem  nabízení  obchodu  nebo  služeb,  neboť  nezbytnost  takového 
zpracování, které by mělo přednost před zájmy nebo základními právy a svobodami 
subjektu údajů vyžadující ochranu osobních údajů, neprokázala. I kdyby snad obviněné 
tento  právní  titul  svědčil,  bylo  její  povinností  osobní  údaje  subjektu  údajů  po  jím 
uplatněné námitce dále nezpracovávat, pokud neprokáže závažné oprávněné důvody 
pro  takové  zpracování,  které  by  převažovaly  nad  zájmy  nebo  právy  a  svobodami 
subjektu  údajů,  nebo  důvody  pro  určení,  výkon  nebo  obhajobu  právních  nároků, 
v souladu s ustanovením čl. 21 odst. 1 nařízení (EU) 2016/679.  

[15]  Odvolací  orgán  rovněž  souhlasí  s tím,  že  v uvedeném  případě  není  možné  ani 
zpracování osobních údajů stěžovatele ve veřejném zájmu podle čl. 6 odst. 1 písm. e) 
nařízení  (EU)  2016/679,  neboť  k němu  obviněná  není  zmocněna  zvláštním  právním 
předpisem  či  právem  Evropské  unie,  jak  to  vyžaduje  čl.  6  odst.  3  nařízení  (EU) 
2016/679. 

[16]  Udělení souhlasu ve smyslu čl. 6 odst. 1 nařízení (EU) 2016/679, k vytěžení svých dat 
z veřejných databází průmyslových práv za účelem nabídky registrace průmyslového 
práva  na  stránkách  obviněné  stěžovatel  ve  své  námitce  proti  zpracování  osobních 
údajů dle čl. 21 odst. 1 (EU) 2016/679 výslovně popírá.  

[17]  Ohledně  možné  aplikace  právního  titulu  podle  čl.  6  odst.  1  písm.  b)  nařízení  (EU) 
2016/679 ve vztahu k „registraci“ mezinárodního patentu stěžovatelem odvolací orgán 
uvádí,  že  tento  právní  titul  ke  zpracování  nebyl  obviněnou  nikterak  doložen, 
ač doložení právního titulu je povinností správce.  

[18]  Rovněž  je  evidentní,  že  obviněná  porušila  právo  subjektu  údajů  dle  čl.  12  odst.  3 
nařízení  (EU)  2016/679,  neboť  stěžovatele  po  jím  vznesené  námitce  zpracování  ve 
smyslu ustanovení čl. 21 nařízení (EU) 2016/679, neinformovala o přijatých opatřeních, 
resp. tuto skutečnost Úřadu nedoložila. 

 

3/5 

[19]  Ohledně  výše  uložené  pokuty  odvolací  orgán  konstatuje,  že  jelikož obviněná  výši 
uložené  pokuty  nenamítala,  a  tato  byla  uložena  v souladu  s právními  předpisy, 
neshledal  důvod  k její  změně.  V této  souvislosti  odvolací  orgán  konstatuje, 
že s obviněnou bylo již v minulosti vedeno správní řízení, ve kterém jí byla za nesplnění 
povinnosti  podle  čl.  12  odst.  3  nařízení  (EU)  2016/679  správním  orgánem  prvního 
stupně příkazem čj. UOOU-02999/20-3 ze dne 28. srpna 2020 uložena pokuta ve výši 
50.000 Kč.  

 

i jiný  správní  delikt opustil  a  používá 

[20]  Nad rámec výše uvedeného odvolací orgán dodává, že z usnesení rozšířeného senátu 
Nejvyššího správního soudu ze dne 20. dubna 2010, č. j. 1 As 9/2008 – 133, vyplývá, 
že: „Bude tedy záležet především na účastníku řízení, zda projeví svůj zájem na tom, 
aby  uložená  pokuta  pro  něj  neměla  likvidační  důsledky,  tím,  že správnímu  orgánu 
poskytne  základní  údaje  o  svých  osobních  a  majetkových  poměrech  a  tyto  také 
věrohodným  způsobem  doloží  či  umožní  správnímu  orgánu,  aby  ověřil 
jejich 
pravdivost.“  Dle názoru rozšířeného senátu Nejvyššího správního soudu uvedeného 
ve výše citovaném usnesení lze rovněž, za mimořádných okolností, připustit výjimky ze 
zákazu  likvidačního  charakteru  pokut  ukládaných  za  jiné  správní  delikty  právnickým 
osobám. (Pozn. Zákon č. 250/2016 Sb., o odpovědnosti za přestupky a řízení o nich, 
pojem správní  delikt a  tím 
již  pouze 
termín přestupek.)  „Bude  tomu tak  u  zvlášť  závažných  správních  deliktů  spáchaných 
právnickými  osobami,  nebo  v  situaci,  kdy  se  právnická  osoba  závažných  správních 
deliktů dopouští opakovaně a předchozí mírnější sankce se ukázaly jako neúčinné, nebo 
v případech, kdy samotná právnická osoba byla fakticky založena za účelem provádění 
protiprávní činnosti, a je zde tak velmi silný veřejný zájem na tom, aby tato právnická 
osoba v daném oboru činnosti již nepůsobila, a zároveň podle příslušné právní úpravy 
není možné za daný správní delikt uložit právnické osobě trest zákazu činnosti či jiný 
trest s obdobným účinkem.“  
K majetkovým  poměrům  obviněné  lze  uvést,  že  na  portálu  www.justice.cz  nejsou 
k dnešnímu datu dostupné žádné účetní záznamy obviněné, a to ačkoliv se na ni, jako 
na účetní jednotku zapsanou v obchodním rejstříku, vztahuje povinnost ukládat účetní 
závěrky  do  sbírky  listin  podle  §  21a zákona  č.  563/1991  Sb.,  o  účetnictví  ve  spojení 
s § 66 zákona  č.  304/2013  Sb.,  o  veřejných  rejstřících  právnických  a  fyzických  osob 
a o evidenci svěřenských fondů.  
Je  zde  pouze  uvedena  výše  základního  kapitálu  (1.000  Kč),  tento  údaj  však  nemá 
vypovídající  hodnotu  ve  vztahu  k (aktuálním)  majetkovým  poměrům  obviněné. 
Vypovídající schopnost o majetkových poměrech obviněné mají pouze doklady tvořící 
účetní závěrku dle § 18 zákona č. 563/1991 Sb., o účetnictví - rozvaha (bilance), výkaz 
zisku  a  ztráty  a  příloha  k účetní  závěrce,  která  vysvětluje  a  doplňuje  informace 
obsažené v rozvaze a ve výkazu zisku a ztráty. 

[21]  Závěrem  lze  tedy  shrnout,  že  odvolací  orgán  neshledal  napadené  rozhodnutí 
nezákonným  a  neshledal  ani  žádná  pochybení  v postupu  předcházejícímu  vydání 
tohoto  rozhodnutí.  Právní  závěry  správního  orgánu  prvního  stupně  byly  řádně 
odůvodněny a v souladu s příslušnými právními předpisy.  

[22]  Na  základě  všech  výše  uvedených  skutečností  proto  odvolací  orgán  rozhodl  tak, 

jak je uvedeno ve výroku tohoto rozhodnutí. 

 

4/5 

 

Poučení:         Proti tomuto rozhodnutí se podle ustanovení § 91 odst. 1 zákona č. 500/2004 Sb.,   

správní řád, nelze odvolat. 

 

Praha 31. března 2021 

 

otisk úředního razítka 

 

 

 

 

 

Mgr. Jiří Kaucký 

předseda 

(podepsáno elektronicky) 

5/5 

