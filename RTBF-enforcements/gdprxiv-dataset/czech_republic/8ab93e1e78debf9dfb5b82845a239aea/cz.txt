

Cesta: Titulní stránka > Hlavní menu > Dozorová a rozhodovací činnost Kontrola zpracování veřejně přístupných údajů (společnost Úspěch Online s.r.o.)

  
 
Na základě podnětu provedl Úřad kontrolu dle nařízení (EU) 2016/679, jejímž předmětem bylo zpracování osobních údajů obsažených v insolvenčním rejstříku. Zaměřil se především na právní titul pro další zpracování těchto osobních údajů a prověřil také podnět ve věci realizace práva na výmaz. 



Kontrolovaná osoba na internetových stránkách www.insolvencni-rejstrik.cz nabízela návštěvníkům portálu službu ve formě informací o osobách v insolvenčním řízení. Úřad zjistil, že kontrolovaná osoba zpracovává všechny osobní údaje, které jsou v rejstříku zveřejněny, bez právního titulu. Závažnost zásahu do práv subjektů údajů je zvýšena tím, že kontrolovaná osoba nevyužívá nástroje, které zamezí indexování provozovaných webových stránek. Informace o insolvenci jsou tak jednoduše dostupné prostřednictvím internetových vyhledávačů.



Kontrolovaná osoba dále nevyhověla žádosti subjektu údajů o výmaz osobních údajů dle čl. 17 nařízení (EU) 2016/679.



Kontrolovaná osoba výše uvedeným jednáním porušila povinnosti stanovené čl. 6 (právní titul pro zpracování) a čl. 17 (právo na výmaz) nařízení (EU) 2016/679. Předsedkyně Úřadu zamítla námitky, které proti kontrolním zjištěním kontrolovaná osoba podala.



Vzhledem k tomu, že kontrolovaná osoba závadný stav neprodleně napravila, Úřad neuložil opatření k nápravě a od uložení pokuty upustil.


Kontrolu řídila inspektorka PaeDr. Jana Rybínová.
 
KontextUmístění: Složky dokumentů > Mapa stránek > Hlavní menu > Dozorová a rozhodovací činnost > Ukončené kontroly > Kontroly za rok 2018 > Kontrolní činnost podle zákona o ochraně osobních údajů - 2. pololetí > Kontrola zpracování veřejně přístupných údajů (společnost Úspěch Online s.r.o.)Zobrazit aktuální dokumenty | archiv dokumentů | dokumenty včetně archivu


 
