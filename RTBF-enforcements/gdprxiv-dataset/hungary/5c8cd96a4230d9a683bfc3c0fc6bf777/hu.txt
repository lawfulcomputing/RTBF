 

 
 

 
Ügyszám: NAIH-3173-9/2022.                          Tárgy: kérelemnek részben helyt adó határozat 
 
 
 
 
 

H A T Á R O Z A T  

 

 

 

 

 

 

 

 

 

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
kérelmező  (a  továbbiakban:  Kérelmező)  2022.  február  21.    napján  benyújtott  kérelme  alapján 
érintetti  kérelem  nem megfelelő  teljesítése tárgyában  az  […].-vel  (a továbbiakban:  Kérelmezett) 
szemben indult adatvédelmi hatósági eljárásban az alábbi döntést hozza: 
 
I.  A  Hatóság  a  Kérelmező  arra  irányuló  kérelmét,  hogy  a  Hatóság  kötelezze  a  Kérelmezettet  a 
jogellenesen kezelt személyes adatok törlésére, 
 

         

 

 

 

elutasítja. 

 

 
II.  1. A  Hatóság  a  Kérelmező  arra  irányuló  kérelmének,  hogy  a  Hatóság  állapítsa  meg,  hogy  a 
Kérelmezett  nem 
tájékoztatási 
kötelezettségének  
 
 

tett  eleget  az  érintetti  kérelme  vonatkozásában  a 

helyt ad és 

 
II.2.  megállapítja,  hogy  a  Kérelmezett  megsértette  a  természetes  személyeknek  a  személyes 
adatok kezelése tekintetében történő védelméről és az ilyen adatok szabad áramlásáról, valamint 
a  95/46/EK  irányelv  hatályon  kívül  helyezéséről  szóló  2016/679  (EU)  rendelet  (a  továbbiakban: 
GDPR vagy általános adatvédelmi  rendelet) 12. cikk (3) bekezdését, továbbá       
 
II.3.  kötelezi  a  Kérelmezettet,  hogy  a  bírósági  felülvizsgálat  kezdeményezésére  irányadó 
keresetindítási határidő lejártát, illetve felülvizsgálat kezdeményezése esetén a bíróság döntését 
követő  3  napon  belül  adjon  tájékoztatást  a  Kérelmezőnek  a  GDPR  17.  cikk  alapján  benyújtott 
törlési kérelme teljesítése vonatkozásában. 
 
A  II.3.  pont  szerinti  kötelezettség  teljesítését  a  Kérelmezettnek  az  intézkedés  megtételétől 
számított 15 napon belül kell írásban – az azt alátámasztó bizonyítékok, azaz a Kérelmezőnek írt 
levél, és annak feladását  igazoló irat másolatának előterjesztésével együtt – igazolnia a Hatóság 
felé. A kötelezettség nem teljesítése esetén a Hatóság elrendeli a határozat végrehajtását. 
 
 

* * * 

 

A  jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási  perben 
megtámadható. A  keresetlevelet  a  Hatósághoz  kell  benyújtani,  elektronikusan1,  amely  azt  az  ügy 
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni 

1 A közigazgatási per kezdeményezésére a NAIH_KO1 elnevezésű űrlap szolgál: NAIH KO1 űrlap (2019.09.16) Az 
űrlap az általános nyomtatványkitöltő program (ÁNYK program) alkalmazásával tölthető ki. 

 

 

kell. A teljes  személyes  illetékmentességben  nem részesülők számára  a  közigazgatási  per  illetéke 
30 000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban a jogi 
képviselet kötelező. 
 

INDOKOLÁS 

 
I.  Az eljárás menete  

 

I.1.A  Kérelmező  kérelmére  az  információs  önrendelkezési  jogról  és  az  információszabadságról 
szóló 2011. évi CXII. törvény (a továbbiakban: Infotv.)  60. § (1) bekezdése alapján 2022.  február 
22. napján adatvédelmi hatósági eljárás indult.   
 
I.2.A  Hatóság  a  Kérelmezettet  végzésében  nyilatkozattételre  hívta  fel  a  tényállás  tisztázása 
érdekében, hivatkozással az általános közigazgatási rendtartásról szóló 2016. évi CL. törvény (a 
továbbiakban:  Ákr.)  63.  §-ra,  melyre  a  Kérelmezett  válasza  2022.  március  25.  napján  érkezett 
meg a Hatósághoz (NAIH-3173-3/2022. sz. irat). 
 
I.3. A Hatóság a Kérelmezett nyilatkozata alapján úgy ítélte meg, hogy a nyilatkozat pontosítása 
miatt  ismét  szükséges  a  Kérelmezettet  a  tényállás  tisztázása  érdekében  nyilatkozattételre 
felhívni,  ezért  ismét  nyilatkozattételre  hívta  fel  a  tényállás  tisztázása  érdekében  a  2022.  május 
30.  napján  kelt  végzésében,  melyre  a  Kérelmezett  a  Hatósághoz  a  2022.  június  14.  napján 
érkezett levelében küldte meg a nyilatkozatát (NAIH-3173-6/2022. sz. irat). 

 

I.4.  A  Hatóság  a  NAIH-3173-7/2022.,  NAIH-3173-8/2022.  sz.  irataiban  értesítette  arról  a 
Kérelmezőt és a Kérelmezettet, hogy a bizonyítási eljárás befejeződött, és felhívta a figyelmüket 
arra,  hogy  nyilatkozatot vagy  észrevételt  tehetnek.  Sem  a  Kérelmező,  sem    a  Kérelmezett  nem 
élt iratbetekintési és nyilatkozattételi jogával. 
 
 
II.  Tényállás tisztázása 
 
II.1.A Kérelmező a kérelmében az alábbiakat adta elő: 
 
Az RRF-6.2.1. számú lakossági ingyenes napelemrendszer kivitelezésére felvette a kapcsolatot a 
Kérelmezettel.  A  Kérelmezett  területi  értékesítési  vezetője  –  […]  –  az  árajánlat  elkészítéséhez, 
illetve a szerződés megkötéséhez érzékeny, bizalmas adatokat kért be, melyeket a Kérelmező el 
is küldött. A Kérelmező az árajánlatokat nem fogadta el. 
 
A  Kérelmező  2022.  január  5.  napján  írásban  arra  kérte  a  területi  értékesítő  vezetőt,  hogy  a 
Kérelmező  által  megküldött  bizalmas  adatokat  törölje  és  erről  értesítse  a  Kérelmezőt.  A 
kérelemre  válasz  nem  érkezett,  ezért  a  Kérelmező  2022.  január  14.  napján  –  a  Kérelmezett 
igazgatójának címzett elektronikus levelében – ismételten kérte a személyes adatai törlését és az 
erről való értesítést. A Kérelmező állítása szerint az érintetti kérelemre nem érkezett válasz. 
 
A  Kérelmező  a  Hatósághoz  küldött  kérelmében  az  kérte  a  Hatóságtól,  hogy  kötelezze  a 
Kérelmezettet  a  személyes  adatai  törlésére,  és  erről  történő  értesítésre,  továbbá  kötelezze  a 
Kérelmezettet  arra,  hogy  biztosítsa  a  Kérelmezőt  arról,  hogy  a  személyes  adatai  nem  kerültek 
jogosulatlanul harmadik személy birtokába. 
 
II.2. A Kérelmezett NAIH-3173-3/2022.sz. iratban iktatott nyilatkozata szerint: 
 
A  Kérelmező  által  előadottakat  nem  vitatta  csupán  pontosította,  mivel  álláspontja  szerint  a 
személyes adatok nem „érzékeny és bizalmas” adatok, ugyanis azok nem minősülnek különleges 
személyes adatoknak. 
 
A Kérelmezett becsatolt egy megbízási szerződés mintát, melyen az érintettek, így a Kérelmező 
is  rendelkezésére  bocsátotta  a  személyes  adatait:  A  megbízási  szerződés  minta  alapján  a 

 

2 

szerződést az érintettek a Kérelmezettel és az értékesítő partnerrel kötik, és az alábbi személyes 
adatokat bocsátják rendelkezésre: 

-  név,  
-  anyja neve, 
- 
- 
- 

lakcíme, 
születési helye és ideje,  
levelezési címe. 

 
A  kérelem  nyomán  az  adattörlésről  haladéktalanul  intézkedtek,    a  törlésre  2022.01.14-én  került 
sor,  amiatt  már  jelenleg  nem  kezelik  a  Kérelmező  személyes  adatait.  Sajnálatos  módon  a 
Kérelmező  arra  vonatkozó  kérelme,  hogy  jelezzenek  vissza  számára,  elkerülte  a  Kérelmezett 
figyelmét, ezért nem válaszoltak a Kérelmezőnek. 
 
A  Kérelmező  esetében  csupán  olyan  adatokat  kezelt  a  Kérelmezett,  amely  az  árajánlat 
elkészítéséhez  szükség  volt  (elérhetőségi  adatok,  alapvető  személyes  adatok,  épület  műszaki 
adatai,  képek  az  ingatlanról,  áramszolgáltató  számlák,  hálózathasználati  szerződés),  továbbá  a 
Kérelmezett  által  használt  adatbekérő  adatlap  adatait  adta  meg  telefonbeszélgetés  során  a 
Kérelmező. 
 
A  Kérelmező  személyes  adatai  törlésének  megtörténtéről  […]  nyilatkozatot  tett,  melyet  a 
Kérelmezett  a  nyilatkozatához  mellékelt.  […]  nyilatkozata  2022.03.21.  napján  kelt,  azt  nem 
tartalmazza, hogy az adattörlés mikor történt meg. 
 
II.3. A Kérelmezett NAIH-3173-6/2022. sz. iratban iktatott nyilatkozata 
 
[…] a Kérelmezett adatfeldolgozója, adatfeldolgozói szerződést azonban nem kötöttek vele, mivel 
a vele kötött megbízási szerződés a GDPR 28. cikk szerinti követelményeknek megfelel. Állításai 
alátámasztására a Kérelmezett becsatolta a hivatkozott szerződés másolatát, mely 2020. október 
1-jei hatállyal alkalmazandó. 
 
A  Kérelmezett  […]-t  adatfeldolgozónak  tekinti,  a  vele  kötött  megbízási  szerződés  rögzíti,  hogy 
közreműködőként  látja  el  a  feladatait,  és  más  közreműködőt,  így  adatfeldolgozót  sem  vehet 
igénybe.  [...],  mint  értékesítő  partner  köteles  feltölteni  a  Kérelmezett  belső  rendszerébe  minden 
ajánlatot  és  szerződést,  melyet  az  ügyfelektől  kap.  A  Kérelmezett  utasításokkal  látja  el  [….]-t, 
továbbá  […]  köteles  betartani  a  Kérelmezett  Értékesítési  Hálózati  Működési  Szabályzatát  is.  A 
Kérelmezett belső rendszerén belül is utasításokat adhat, továbbá a belső rendszerén keresztül 
folyamatosan frissülő tananyag is elérhető a személyes adatok kezelésével összefüggésben. Ha 
az ebben írtakat nem tartja be a Kérelmezett megbízottja, tehát jelen esetben […], akkor kötbér 
fizetésére  kötelezett.  A  hivatkozott  szabályzat  azt  is  előírja,  hogy  ha  az  érintettektől  személyes 
adataik  kezelésével  kapcsolatban  kérelem  érkezik,  akkor  azt  a  Kérelmezett  felé  köteles  jelezni, 
ahol  megfelelő  döntéshozatali  eljárásrend  szerint 
intézkednek  az  adatok  módosításáról, 
törléséről. 
 
A  Kérelmező  2022.01.05-i  törlési  kérelmét  az  értékesítő  partner,  azaz  […]  és  a  Kérelmezett 
ügyfélszolgálata  kapta  meg,    a  2022.01.14-i  kérelmet  a  Kérelmezett  közvetlenül  kapta  meg.  A 
Kérelmet  a  Kérelmezett  megvizsgálta,  és  haladéktalanul  eleget  tett  a  törlésnek  2022.01.14. 
napján.  A  törlésről  2022.  január  14.  napján  felvett jegyzőkönyvet  és  nyilatkozatot  a  Kérelmezett 
másolatban  továbbította  a  Hatóság  felé.    A  jegyzőkönyv  szerint  a  Kérelmező  vezetéknevét, 
keresztnevét,  lakcímadatát,  e-mail  címét  és  telefonszámát  törölték  a  Kérelmezett  belső 
rendszeréből,  továbbá  megállapították,  hogy  „szerződéskötés  nem  történt,  személyes  adat 
megtartására jogos érdek nem áll fenn.” 
 
A  Kérelmezett  előadta,  hogy  […]  is  végrehajtotta  a  nála  tárolt  személyes  adatok  törlését,  erről 
nyilatkozatot  tett,  melyet  a  Kérelmezett  másolatban  megküldött  a  Hatóságnak.  A  becsatolt 
nyilatkozatot  2022.03.21.  napján  tette  […],  abból  a  személyes  adatok  törlésének  ideje  nem 
állapítható meg. [….] a mellékelt iratban arról is nyilatkozott, hogy a Kérelmező személyes adatait 
harmadik személyekkel nem osztotta meg. 

 

3 

 
A  Kérelmezett  küldött  egy  képernyőfotót  annak  alátámasztására,  hogy  a  Kérelmező  személyes 
adatai a nyilvántartásában nem szerepelnek. 
 
 
III. Alkalmazott jogszabályi rendelkezések 
 
A  GDPR-t  kell  alkalmazni  a  személyes  adatok  részben  vagy  egészben  automatizált  módon 
történő kezelésére, valamint azoknak a személyes adatoknak a nem automatizált módon történő 
kezelésére,  amelyek  valamely  nyilvántartási  rendszer  részét  képezik,  vagy  amelyeket  egy 
nyilvántartási  rendszer  részévé  kívánnak  tenni.  A  GDPR  hatálya  alá  tartozó  adatkezelésre  az 
Infotv. 2. § (2) bekezdése szerint a GDPR-t az ott megjelölt kiegészítésekkel kell alkalmazni. 
 
A GDPR 12. cikk (1)- (6) bekezdései alapján: 
 
(1)  Az  adatkezelő  megfelelő  intézkedéseket  hoz  annak  érdekében,  hogy  az  érintett  részére  a 
személyes adatok kezelésére vonatkozó, a 13. és a 14. cikkben említett valamennyi információt 
és a 15-22. és 34. cikk szerinti minden egyes tájékoztatást tömör, átlátható, érthető és könnyen 
hozzáférhető  formában,  világosan  és  közérthetően  megfogalmazva  nyújtsa,  különösen  a 
gyermekeknek címzett bármely információ esetében. Az információkat írásban vagy más módon 
-  ideértve  adott  esetben  az  elektronikus  utat  is  -  kell  megadni.  Az  érintett  kérésére  szóbeli 
tájékoztatás is adható, feltéve, hogy más módon igazolták az érintett személyazonosságát. 
(2)  Az  adatkezelő  elősegíti  az  érintett  15-22. cikk  szerinti jogainak  a  gyakorlását.  A  11. cikk  (2) 
bekezdésében említett esetekben az adatkezelő az érintett 15-22. cikk szerinti jogai gyakorlására 
irányuló  kérelmének  a  teljesítését  nem  tagadhatja meg, kivéve,  ha  bizonyítja,  hogy  az  érintettet 
nem áll módjában azonosítani. 
(3) Az adatkezelő indokolatlan késedelem nélkül, de mindenféleképpen a kérelem beérkezésétől 
számított  egy  hónapon  belül  tájékoztatja  az  érintettet  a  15-22.  cikk  szerinti  kérelem  nyomán 
hozott  intézkedésekről.  Szükség  esetén,  figyelembe  véve  a  kérelem  összetettségét  és  a 
kérelmek  számát,  ez  a  határidő 
további  két  hónappal  meghosszabbítható.  A  határidő 
meghosszabbításáról  az  adatkezelő  a  késedelem  okainak  megjelölésével  a  kérelem 
kézhezvételétől számított egy hónapon belül tájékoztatja az érintettet. Ha az érintett elektronikus 
úton  nyújtotta  be  a  kérelmet,  a  tájékoztatást  lehetőség  szerint  elektronikus  úton  kell  megadni, 
kivéve, ha az érintett azt másként kéri. 
(4) Ha az adatkezelő nem tesz intézkedéseket az érintett kérelme nyomán, késedelem nélkül, de 
legkésőbb  a  kérelem  beérkezésétől  számított  egy  hónapon  belül  tájékoztatja  az  érintettet  az 
intézkedés elmaradásának okairól, valamint arról, hogy az érintett panaszt nyújthat be valamely 
felügyeleti hatóságnál, és élhet bírósági jogorvoslati jogával. 
(5)  A  13.  és  14.  cikk  alapján  rendelkezésre  bocsátott  információkat  és  a  15-22.  és  34.  cikk 
alapján  végzett  minden  tájékoztatást  és  intézkedést  díjmentesen  kell  biztosítani.  Ha  az  érintett 
kérelme  egyértelműen  megalapozatlan  vagy  -  különösen  ismétlődő  jellege  miatt  -  túlzó,  az 
adatkezelő: *  
a)  a  kért  információ  vagy  tájékoztatás  nyújtásával  vagy  a  kért  intézkedés  meghozatalával  járó 
adminisztratív költségek figyelembevételével észszerű összegű díjat számíthat fel, vagy *  
b) megtagadhatja a kérelem alapján történő intézkedést. 
A kérelem egyértelműen megalapozatlan vagy túlzó jellegének bizonyítása az adatkezelőt terheli. 
(6) A 11. cikk sérelme nélkül, ha az adatkezelőnek megalapozott kétségei vannak a 15-21. cikk 
szerinti  kérelmet  benyújtó  természetes  személy  kilétével  kapcsolatban,  további,  az  érintett 
személyazonosságának megerősítéséhez szükséges információk nyújtását kérheti. 
 
GDPR  17.  cikk  (1)  bekezdés  alapján  az  érintett  jogosult  arra,  hogy  kérésére  az  adatkezelő 
indokolatlan  késedelem  nélkül  törölje  a  rá  vonatkozó  személyes  adatokat,  az  adatkezelő  pedig 
köteles  arra,  hogy  az  érintettre  vonatkozó  személyes  adatokat  indokolatlan  késedelem  nélkül 
törölje, ha az alábbi indokok valamelyike fennáll:  
a) a személyes adatokra már nincs szükség abból a célból, amelyből azokat gyűjtötték vagy más 
módon kezelték;  

 

4 

b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének a) 
pontja  értelmében  az  adatkezelés  alapját  képező  hozzájárulását,  és  az  adatkezelésnek  nincs 
más jogalapja;  
c)  az  érintett  a  21.  cikk  (1)  bekezdése  alapján  tiltakozik  az  adatkezelése  ellen,  és  nincs 
elsőbbséget  élvező  jogszerű  ok  az  adatkezelésre,  vagy  az  érintett  a  21.  cikk  (2)  bekezdése 
alapján tiltakozik az adatkezelés ellen;  
d) a személyes adatokat jogellenesen kezelték;  
e)  a  személyes  adatokat  az  adatkezelőre  alkalmazandó  uniós  vagy  tagállami  jogban  előírt  jogi 
kötelezettség teljesítéséhez törölni kell;  
f) a személyes adatok gyűjtésére a 8. cikk (1) bekezdésében említett, információs társadalommal 
összefüggő szolgáltatások kínálásával kapcsolatosan került sor. 
 
A  GDPR  58.  cikk  (2)  bekezdés  b)  és  d)  pontja  alapján  a  felügyeleti  hatóság  korrekciós 
hatáskörében eljárva: 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit. 
d) utasítja az adatkezelőt vagy az adatfeldolgozót, hogy adatkezelési műveleteit - adott esetben 
meghatározott  módon  és  meghatározott 
rendelet 
rendelkezéseivel. 

-  hozza  összhangba  e 

időn  belül 

A  GDPR  77.  cikk  (1)  bekezdés  alapján  az  egyéb  közigazgatási  vagy  bírósági  jogorvoslatok 
sérelme  nélkül,  minden  érintett  jogosult  arra,  hogy  panaszt  tegyen  egy  felügyeleti  hatóságnál  - 
különösen  a  szokásos  tartózkodási  helye,  a  munkahelye  vagy  a  feltételezett  jogsértés  helye 
szerinti  tagállamban  -,  ha  az  érintett  megítélése  szerint  a  rá  vonatkozó  személyes  adatok 
kezelése megsérti e rendeletet. 

Az  Infotv.  38.  §  (2b)  bekezdés  alapján  a  Hatóságnak  a  (2)  bekezdésben  a  személyes  adatok 
tekintetében  meghatározott  feladatköre  a  bírósági  döntés  meghozatalára  irányuló  peres  és 
nemperes  eljárásokban,  az  azokra  vonatkozó  előírások  alapján  a  bíróság  által  végzett 
adatkezelési  műveletek  vonatkozásában  nem  terjed  ki  a  (3)  bekezdésben  meghatározott 
hatáskörök gyakorlására. 

illetve  amelyek  kezelése  az  eljárás  eredményes 

Az  Infotv.  60.  §  (1)  A  személyes  adatok  védelméhez  való  jog  érvényesülése  érdekében  a 
Hatóság  az  érintett  erre  irányuló  kérelmére  adatvédelmi  hatósági  eljárást  indít  és  hivatalból 
adatvédelmi hatósági eljárást indíthat. 
 
Az  Infotv.  71.  § (1)  bekezdés  alapján  a  Hatóság  eljárása  során  -  az  annak  lefolytatásához 
szükséges  mértékben  és  ideig  -  kezelheti  mindazon  személyes  adatokat,  valamint  törvény  által 
védett titoknak és hivatás gyakorlásához kötött titoknak minősülő adatokat, amelyek az eljárással 
összefüggnek, 
lefolytatása  érdekében 
szükséges. 
 
Az  Infotv.  75/A.  §  alapján  a    Hatóság  az  általános  adatvédelmi  rendelet  83.  cikk  (2)-(6) 
bekezdésében 
foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok  kezelésére  vonatkozó  -  jogszabályban  vagy  az 
Európai  Unió  kötelező  jogi  aktusában  meghatározott  -  előírások  első  alkalommal  történő 
megsértése  esetén  a  jogsértés  orvoslása  iránt  -  az  általános  adatvédelmi  rendelet  58.  cikkével 
összhangban - elsősorban az adatkezelő vagy adatfeldolgozó figyelmeztetésével intézkedik. 
 
Az  Ákr.  10.  §  (1)  bekezdés  alapján  az  ügyfél  az  a  természetes  vagy  jogi  személy,  egyéb 
szervezet, akinek (amelynek) jogát vagy jogos érdekét az ügy közvetlenül érinti, akire (amelyre) 
nézve  a  hatósági  nyilvántartás  adatot  tartalmaz,  vagy  akit  (amelyet)  hatósági  ellenőrzés  alá 
vontak. 
 
Az  Ákr.  35.  §  (1)  bekezdés  alapján  a  kérelem  az  ügyfél  olyan  nyilatkozata,  amellyel  hatósági 
eljárás lefolytatását, illetve a hatóság döntését kéri jogának vagy jogos érdekének érvényesítése 
érdekében. 

5 

 

tárolási 

időtartamukat  és  ez  alapján  adott  esetben  a 

 
IV. Döntés: 
 
IV.1.  A  Kérelmező  Kérelmezettnél  tárolt  személyes  adatai,  adatkezelői  és  adatfeldolgozói 
minőség 
 
Az  általános  adatvédelmi  rendelet  4.  cikk  1.  pontja  szerint  a  Kérelmező  elérhetőségi  adatai, 
vezeték  neve,  keresztneve,  e-mail  címe,    képek  az  ingatlanáról,  áramszolgáltató  számlák, 
hálózathasználati  szerződés  a  Kérelmező  személyes  adatának  minősülnek,  amely  adatoknak  a 
tárolása az általános adatvédelmi rendelet 4. cikk 2. pontja szerinti adatkezelésnek minősül.  
 
A Kérelmezett a Hatóságnak akként nyilatkozott, hogy az adatkezelése célját és eszközeit önállóan 
határozza  meg,  ezért  önálló  adatkezelő,  mivel  a  személyes  adatok  kezelése  tekintetében  olyan 
eljárásrenddel    rendelkezik,  melyet  értékesítő  partnerei  kötelesek  betartani,  annak  megsértése 
kötbérfizetéssel jár.  
 
A  Kérelmezett  által  becsatolt  megbízási  szerződés,  valamint  az  általa  előadottak  alapján  az 
állapítható meg, hogy a panaszolt adatkezelés vonatkozásában a Kérelmezett minősül a GDPR 4. 
cikk 7. pont szerinti adatkezelőnek, […], mint értékesítő partner az általános adatvédelmi rendelet 4. 
cikk  8.  pontja  alapján  adatfeldolgozó.  A  Hatóság  álláspontja  alapján  a  Kérelmezett  önálló 
adatkezelőnek  azért 
tekinthető,  mivel  önálló  adatkezelési  célja  van  és  az  adatkezelési 
körülményekkel  kapcsolatos  érdemi  döntéseket  maga  határozza  meg.  A  Kérelmezett  határozta 
meg,  hogy  a  Kérelmező  mely  személyes  adatai  szükségesek  az  árajánlathoz, 
továbbá 
meghatározza  a 
törlésükről  és 
megsemmisítésükről is dönthet. 
 
A  fentiek  miatt  a  Kérelmezett,  mint  adatkezelő  volt  köteles  a  Kérelmező  érintetti  kérelmét 
teljesíteni és a részére tájékoztatást nyújtani az érintetti kérelmével összefüggésben. 
 
A jelen eljárás tárgya kizárólag csak annak vizsgálata volt, hogy a Kérelmező személyes adataira 
vonatkozó  érintetti  kérelem  az  általános  adatvédelmi  rendeletben  írtaknak  megfelelően  került-e 
teljesítésre,  tehát  a  Hatóság  a  Kérelmezett  és  értékesítő  partnere  között  fennálló  szerződés 
egyéb  adatkezelési  vonatkozásait  nem  vizsgálta,  csupán  az  érintetti  kérelem  teljesítése 
vonatkozásában tett megállapításokat az adatkezelő és adatfeldolgozója viszonylatában. 
 
IV.2.Személyes  adatok  törlésének  elrendelésére  vonatkozó  kérelem, 
továbbá  arra 
vonatkozó  nyilatkozat,  hogy  harmadik  személyekkel  nem  osztották  meg  a  Kérelmező 
személyes adatait 
 
A  Kérelmezett  nyilatkozatot  tett,  továbbá  iratokkal  bizonyította  (jegyzőkönyv,  képernyőfelvétel, 
értékesítő  partnere  nyilatkozata),  a  hogy  a  Kérelmező  személyes  adatainak  törlése  már 
megtörtént,  tehát  már  nem  kezeli  a  panaszolt  adatkezeléssel  összefüggésben  a  Kérelmező 
személyes  adatait,  ezért  a  Hatóság  a  Kérelmező  adattörlés  elrendelésére  irányuló  kérelmét 
elutasította. 
 
A Kérelmezett, mint adatkezelő azt igazolta a Hatóság felé, hogy az adatfeldolgozója is elvégezte 
a  törlést,  azonban  a  becsatolt  nyilatkozatból  az  nem  derült  ki,  hogy  mikor,  mivel  a  törlés 
megtörténtéről szóló  nyilatkozat csak a nyilatkozat  megtételének időpontját  tartalmazza, és arra 
nem  utal,  hogy  abban  az  időpontban  történt  a  törlés  is.  A  jelen  esetben  a  Hatóság  az 
adatfeldolgozó  által  végrehajtott  törlés  időpontjával  kapcsolatban  nem  látott  indokoltnak  további 
tényállás tisztázást, mivel a törlést végül végrehajtották. 
 
[…]  a  Kérelmezőtől  megszerzett  személyes  adatokat  a  Kérelmezett  belső  rendszerébe  töltötte 
fel,  továbbá  […]  őrizte  azokat,  harmadik  személyek  részére  nem  továbbította  a  Kérelmező 
személyes  adatait,  erről  nyilatkozatot  tett,  mellyel  kapcsolatban  a  tényállás  tisztázás  során 
ellentétes  tény,  információ  nem  jutott  a  Hatóság  tudomására,  ezért  megállapította    a  Hatóság, 
hogy  a  Kérelmezett  és  adatfeldolgozója  a  GDPR  (6)  cikk  (1)  bekezdésbe  ütköző  módon  nem 

 

6 

végzett  adattovábbítást  a  Kérelmező  személyes  adatai  vonatkozásában  a  rendelkezésre  álló 
információk alapján. 
 
IV.3. Érintetti kérelem teljesítése és azzal összefüggő tájékoztatási kötelezettség  
 
A GDPR 17. cikk (1) bekezdés b) pont alapján a Kérelmezettnek a Kérelmező 2022. január 5-i és 
14-i  törlési  kérelmei  alapján  törlési  kötelezettsége  állt  fenn,  melynek  a  Kérelmezett  eleget  tett  a 
IV.2. pontban megállapítottak alapján. 
 
A GDPR 12. cikk (3) bekezdése alapján ugyanakkor a Kérelmezettnek a kérelem beérkezésétől 
számított  egy  hónapon  belül  tájékoztatnia  kellett  volna  a  Kérelmezőt  a  törlés  megtörténtéről, 
tehát  tekintettel  arra,  hogy  a  Kérelmező  az  első  törlési  kérelmét  2022.  január  5.  napján  küldte 
meg  a  Kérelmezett  adatfeldolgozójának,  amit  az  adatfeldolgozónak 
továbbítania  kell  a 
Kérelmezettnek,  továbbá  a  Kérelmező  a  Kérelmezett  ügyfélszolgálatára  is  megküldte  e  a 
kérelmét,  ezért  a  GDPR-ban  előírt  határidőt  ettől  a  naptól  kell  számítani.  Ez  alapján  az  egy 
hónapos  határidő  2022. február  5.  napján járt  le,  tehát  a  Kérelmezettnek  ezen  határidőig  kellett 
volna a Kérelmezőt értesítenie a  kérelem nyomán tett intézkedéseiről. A Kérelmezett azonban a 
Kérelmező tájékoztatását elmulasztotta, ezért megsértette a GDPR 12. cikk (3) bekezdését. 
 
IV.4. Jogkövetkezmények 
 
IV.4.1. A Hatóság a GDPR 58. cikk (2) bekezdés b) pont alapján elmarasztalja  a Kérelmezettet, 
mert megsértette a GDPR 12. cikk (3) bekezdését. 
 
IV.4.2. A Hatóság a GDPR 58. cikk (2) bekezdés d) pontjának megfelelően hivatalból elrendelte, 
hogy a Kérelmezett tájékoztassa a Kérelmezőt az érintetti kérelme teljesítéséről. 
 
 
V. Egyéb kérdések: 
 
A  Hatóság  hatáskörét  az  Infotv.  38.  §  (2)  és  (2a)  bekezdése  határozza  meg,  illetékessége  az 
ország egész területére kiterjed. 

 

A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 82. 
§  (1)  bekezdése  alapján  a  közlésével  véglegessé  válik.  Az  Ákr.  112.  §-a,  és  116.  §  (1) 
bekezdése, illetve a 114. § (1) bekezdése alapján a határozattal szemben közigazgatási per útján 
van helye jogorvoslatnak. 

* * * 

 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont  aa)  alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1) 
bekezdés b) pontja alapján a törvényszék hatáskörébe tartozó perben a jogi képviselet kötelező. 
A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 

 

A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  

 

A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás  tartása  iránti  kérelem  lehetőségéről szóló  tájékoztatás  a  Kp.  77.  §  (1)-(2)  bekezdésén 
alapul.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet. 

 

7 

 
 Ha az előírt kötelezettsége teljesítését a Kérelmezett megfelelő módon nem igazolja, a Hatóság 
úgy  tekinti,  hogy  a  kötelezettséget  határidőben  nem  teljesítette.  Az  Ákr.  132.  §-a  szerint,  ha  a 
kötelezett a hatóság végleges döntésében foglalt kötelezésnek nem tett eleget, az végrehajtható. 
A  Hatóság  határozata  az  Ákr.  82.  §  (1)  bekezdése  szerint  a  közléssel  véglegessé  válik. Az  Ákr. 
133. §-a értelmében a végrehajtást - ha törvény vagy kormányrendelet másként nem rendelkezik 
-  a  döntést  hozó  hatóság  rendeli  el.  Az  Ákr.  134.  §-a  értelmében  a  végrehajtást  -  ha  törvény, 
kormányrendelet  vagy  önkormányzati  hatósági  ügyben  helyi  önkormányzat  rendelete  másként 
nem rendelkezik - az állami adóhatóság foganatosítja.  
 
kelt: Budapest, az elektronikus aláírás szerint 
 

Dr. Péterfalvi Attila 

elnök 

                                                                                                         c. egyetemi tanár 
 
 
 
 
 
 
 
 
 
 
 
 
 
 
 
 
 
 
 
 
 

 

8 

