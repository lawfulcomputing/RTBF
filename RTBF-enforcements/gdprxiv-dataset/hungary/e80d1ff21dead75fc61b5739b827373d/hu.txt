 

 
 

 

Ügyszám: NAIH-4950-19/2022. 
 
                                                                                         

 

Tárgy: kérelmet elutasító határozat 
 

 

 
 

 

H A T Á R O Z A T  

 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  előtt 
[…] kérelmező (a továbbiakban: Kérelmező) kérelme alapján érintetti kérelmének nem megfelelő 
teljesítése,  továbbá  a  személyes  adatai  Központi  Hitelinformációs  Rendszerben  (a  továbbiakban: 
KHR)  történő  jogellenes  kezelése  tárgyában  hatósági  eljárás  indult  […]  -vel  (a  továbbiakban: 
Kérelmezett)  szemben, mely eljárásban a Hatóság az alábbi döntést hozza: 
 
A Hatóság a Kérelmező kérelmeit 
 

 elutasítja.  

 

irataival  együtt  továbbítja  a  bíróságnak.  A  tárgyalás  tartása 

A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtania elektronikusan1, amely azt 
az  ügy 
iránti  kérelmet  a 
keresetlevélben jelezni kell. A teljes személyes illetékmentességben nem részesülők számára a 
közigazgatási  per  illetéke  30  000  Ft,  a  per  tárgyi  illetékfeljegyzési  jog  alá  esik.  A  Fővárosi 
Törvényszék előtti eljárásban a jogi képviselet kötelező. 
 
 

I N D O K O L Á S 

 
I.  Az eljárás menete  
 
I.1.  A  Kérelmező  2022.  április  25.  napján  az  információs  önrendelkezési  jogról  és  az 
információszabadságról  szóló  2011.  évi  CXII.  törvény  (a  továbbiakban:  Infotv.)  60.  §  (1) 
bekezdése  szerinti  adatvédelmi  hatósági  eljárást  kezdeményezett  a  Kérelmezett  jogellenes 
adatkezelésére hivatkozással. 
 
A Hatóság az általános közigazgatási rendtartásról szóló 2016. évi CL. törvény (a továbbiakban: 
Ákr.)  44.  §-ra  hivatkozással  a  Kérelmezőt  hiánypótlásra  szólította  fel,  melynek  a  Kérelmező  a 
Hatósághoz 2022. május 29. napján érkezett nyilatkozatával eleget tett (NAIH-4950-6/2022. sz.). 
 
I.2.  A  Hatóság  a  Kérelmezettet  a  NAIH-4950-7/2022.  számú  végzésében  értesítette  az  eljárás 
megindításáról,  és  hívta  fel  első  alkalommal  nyilatkozattételre  a  tényállás  tisztázása  érdekében 
hivatkozással az  Ákr. 62. § (1) bekezdésére. 
 
A  Hatóság  felhívására  a  Kérelmezett  határidőben  megküldte  a  válaszát,  továbbá  az  állításait 
alátámasztó dokumentumok másolatát csatolta. 
 
I.3.  A  Hatóság  az  Ákr.  25.  §  (1)  bekezdés  b)  pontjára  hivatkozással  megkereste  a  Magyar 

1 A közigazgatási per kezdeményezésére a NAIH_KO1 elnevezésű űrlap szolgál: NAIH KO1 űrlap (2019.09.16) Az 
űrlap az általános nyomtatványkitöltő program (ÁNYK program) alkalmazásával tölthető ki. 

 

 

Nemzeti  Bankot.  A  Hatóság  megkeresésére  a  Magyar  Nemzeti  Bank  2022.  szeptember  23. 
napján megküldte a megkeresésre a válaszát (NAIH-4950-11/2022.). 
 
I.4. A Hatóság a NAIH-4950-12/2022. és a NAIH-4950-13/2022. számú végzéseiben értesítette a 
Kérelmezettet  és  a  Kérelmezőt  arról,  hogy  a  bizonyítási  eljárás  befejeződött  és  nyilatkozattételi 
jogukkal, továbbá iratbetekintési jogukkal élhetnek. 
 
A  Hatóság  végzésére  válaszul  a  Kérelmező  és  a  Kérelmezett  is  élt  iratbetekintési  jogával, 
azonban nyilatkozattételi jogukkal nem éltek. 
 
II. Tényállás tisztázása 
 
II.1.  A  Kérelmező  az  adatvédelmi  hatósági  eljárást  iránti  kérelmében  az  alábbiakat  kérte  a 
Hatóságtól: 
 

-  adatkezelő és adatfeldolgozó elmarasztalása a GDPR megsértése miatt, 

 

-  adatkezelő utasítása, hogy tájékoztassa az érintettet az „adatvédelmi incidens”-ről,  

 

-  adatkezelés végleges korlátozásának elrendelése, illetve adatkezelés megtiltása, 

- 

 
személyes  adatok  KHR-ből  történő  törlésének  elrendelése,  továbbá  elrendelése  annak, 
hogy az érintetteket erről tájékoztassák, 
 

-  hivatalból adatvédelmi bírság megállapítása, 

 

-  határozat  –  adatkezelő  és  adatfeldolgozó  azonosító  adatainak  –  Hatóság  honlapján 

történő közzétételének elrendelése, 
 

-  KHR-ban  az  elmúlt  15  évben  történt  összes jelentés  jogszabályi  feltételei  teljesülésének 

vizsgálata, 
 
 a Hatóság utasítsa a Kérelmezettet a Kérelmező érintetti kérelmének a teljesítésére. 

- 

 
II.1.1. Áttétel a Magyar Nemzeti Bankhoz 
 
A Kérelmező előadta, hogy a központi hitelinformációs rendszerről szóló 2011. évi CXXII. törvény 
(a  továbbiakban:  Khr.  tv.)  15.  §  (3)  bekezdése  szerinti  tájékoztatási  kötelezettségét  nem  a 
törvényben  előírt  módon  és  formában  teljesítette  a  Kérelmezett,  továbbá  megsértette  a  Khr.  tv. 
11. § (1) bekezdését. 
 
A  Hatóság  a  Khr.  tv.  15.  §  (3)  bekezdése  szerinti  kötelezettség  teljesítésének  vizsgálatával 
kapcsolatban  megállapította,  hogy  ez  nem  adatvédelmi  hatósági  ügy,  mert  annak  vizsgálatával 
kapcsolatos eljárás nem a Hatóság, hanem a Magyar Nemzeti Bank hatáskörébe tartozik, ezért a 
Kérelmező  kérelmét  ebben  a  részben  az    Ákr.  17.  §-ra  hivatkozással  áttette  a  Magyar  Nemzeti 
Bankhoz a NAIH-4950-2/2022. sz. végzésével. 
 
II.1.2. Érintteti kérelmekkel kapcsolatos kérelmek 
 
A  Kérelmező  a  kérelmében  azt  is  kérte,  hogy  a  Hatóság  utasítsa  a  Kérelmezettet  a  Kérelmező 
érintetti  kérelmének  a  teljesítésére.  A  Kérelmező  ugyanis  a  becsatolt  levelezés  szerint  a 
Kérelmezetthez 2022. február 24. napján törlési kérelemmel fordult, és kérte a KHR-ben rögzített 
mulasztási  adatok  törlését  a  Khr.  tv.  15.  §  (3)  bekezdés  szerinti  kötelezettség  teljesítésének 
elmulasztása  miatt.  A  Kérelmezett  a  törlési  kérelem  teljesítését  megtagadta,  melyről  a  2022. 
március  3.  napján  kelt  levelében  értesítette  a  Kérelmezőt.  Ezt  követően  ismét  törlési  kérelmet 
terjesztett  elő  a  Kérelmező  a  2022.  március  26.  napján  kelt  levelében,  melyre  a  Kérelmezett 
2022. április 06. napján kelt levelében ismét elutasító választ küldött. 

 

2 

 
II.1.2.1. 2022. február 24. napján kelt érintetti kérelem 
 
A  Kérelmező  másolatban  becsatolta  a  törlési  kérelem  tárgyú  -  Kérelmezetthez  címzett  -  2022. 
február  24.  napján  kelt  levelét,  melyben  a  Khr.  tv-re  hivatkozva  kéri  a  KHR-ba  „késedelmes 
tartozás”-sal  kapcsolatosan  továbbított  adatai  törlését.  A  levél  továbbá  a  fizetési  késedelem 
vitatását tartalmazza. 
 
A  Kérelmező  másolatban  becsatolta  a  Kérelmezett  Kérelmezőnek  küldött  2022.  március  3. 
napján  kelt  levele  másolatát,  melyet  részben  a  fennálló  tartozással  kapcsolatos  mulasztás 
vitatására válaszul kapott, részben pedig az érintetti kérelmére válaszul. Az érintetti kérelemmel 
kapcsolatban az alábbiakat tartalmazta a Kérelmezett válaszlevele: 
 
„[…] Mivel jogosan  adtuk  fel  a mulasztás  adatot  a  hiteléhez  kapcsolódóan,  ezért  azt  nem 
törölhetjük a KHR-ből: 
 

•  A KHR törvény 11. § (1) bekezdése alapján, a Bank köteles feladni a KHR-be az ott előírt 

adatokat a KHR törvényben meghatározott feltételek együttes fennállása esetén. 

•  A  KHR  törvény  15.  §  (3)  bekezdése  alapján,  a  11.  §  (1)  bekezdése  szerinti  adatátadás 
tervezett  végrehajtását  harminc  nappal  megelőzően  a  Bank  írásban  tájékoztatja  a 
természetes  személyt  arról,  hogy  a  jogszabályban  meghatározott  adatai  bekerülnek  a 
KHR-be, ha nem tesz eleget a szerződésben foglalt kötelezettségének. 

Kivizsgálásunk szerint, az előzetes KHR értesítő levelet egyedi technikai hiba miatt nem küldtük 
meg Önnek. A hiba javítása folyamatban van. A ki nem küldött levél pótlása, várhatóan március 
közepén fog megtörténni, melyhez további türelmét kérjük. 
 
A  fentiek  alapján  a  BISZ  Zrt.  részére  történő  adatátadás,  mind  az  azt  megelőző  ügyfél-
tájékoztatás  kötelezettség.  A  tájékoztatás  elmaradása  azonban  nem  jelenti  azt,  hogy  abban  az 
esetben  a  KHR-be  sem  adhatta  volna  fel  bankunk  a  mulasztás  adatokat.  (sőt,  annak 
mindenképpen meg kellett történnie függetlenül a tájékoztatástól).” 
 
 
A  Kérelmezett  válaszlevele  azt  is  tartalmazta,  hogy  a  mulasztási  adat  2022.  február  14.  napján 
került be a KHR-ba, mely időpontban a hitelmulasztás 581.292 Ft volt késedelmi kamatok nélkül. 
Emiatt  a  hitelmulasztás  KHR-ba  történő  „feladása”  jogos,  mivel  a  hitelen  fennálló  elmaradás 
összege  2021.  november  16-tól  90  napon  keresztül  folyamatosan  meghaladta  a  késedelembe 
esés kezdetekor érvényes minimálbér összegét. 
 
II.1.2.2. 2022. március 26. napján kelt érintetti kérelem 
 
A  Kérelmező  a  fentieken  túl  becsatolta  a  Kérelmezetthez  írt  2022.  március  26.  napján  kelt  (a 
továbbiakban: második törlési kérelem), továbbá a Kérelmezett Kérelmezőnek írt  – 2022. április 
6.  napján  kelt  –  levele  másolatát.  A  Kérelmező  ebben  a  levelében  a  tárgy  rovatban,  továbbá  a 
levél tartalmában sem utal arra, hogy érintetti kérelemmel fordul ismét a Kérelmezetthez, csupán 
az alábbiakra hivatkozik a törléssel kapcsolatban: 
 
„[…]  Kérem  szíveskedjenek  a 
jelentésének törlését számomra teljes KHR másolat megküldésével igazolni. […]” 
 
A fentieken túl a Kérelmező „utolsó felszólítás” címszó alatt azt kérte a Kérelmezettől, hogy 2022. 
április 20-ig postai vagy elektronikus úton a jogellenesen megtörtént késedelmes tartozás KHR-
be  jelentésének  teljeskörű  és  nem  visszakövethető  törlését  igazoló  teljes  KHR  másolatot  hitelt 
érdemlő módon küldje meg.  
 
A  Kérelmezett  a  második  törlési  kérelemre  írt  válaszlevelében  a  törlési  kérelem  teljesítésének 
elutasításával  kapcsolatban  a  korábbi  válaszlevelében  írtakat  adta  elő,  külön  kiemelve  –  és 

jogellenesen  megtörtént  késedelmes 

tartozás  KHR-be 

 

3 

idézve  -  a  Khr  tv.  11.  §  (1)  bekezdését,  továbbá  az  alábbi  jogszabályokra,  rendelkezésekre  is 
hivatkozott: 
 

Infotv., 

- 
-  a hitelintézetekről szóló és pénzügyi vállalkozásokról szóló 2013. évi CCXXXVII. törvény 

(a továbbiakban: Hpt.), 

-  GDPR. 

 

A Kérelmezett a válaszlevelében ismételten kiemelte, hogy „[…] a késedelmes tartozás jövőbeni 
KHR-be  jelentéséről  az  ügyféltájékoztatás  sajnálatos  elmaradása  nem  azt  jelenti,  hogy  ilyen 
esetben bankunk mentesülne a KHR tv.-ben foglalt adatszolgáltatási kötelezettsége alól (azaz a 
késedelmes adatok feladásától).[…]” 
 
II.1.2.3. „Adatvédelmi incidensre”-vonatkozó állítások 
 
A  Kérelmező  a  Hatóság  hiánypótlási  felhívására  adott  válaszában  arra  hivatkozott,  hogy  az 
„adatvédelmi  incidens”-sel  kapcsolatos  értesítés  alatt  azt  értette,  hogy  a  Kérelmezettnek  arról 
lenne  szükséges  a  Kérelmezőt  tájékoztatnia,  hogy  a  KHR-jelentés  jogszabályi  feltételei  nem 
álltak fenn. 
 
II.2. A Kérelmezett az alábbiakat adta elő a Hatóság felhívására: 
 
A  Khr.  tv.  11.  §  (1)  bekezdése  előírja,  hogy  amennyiben  a  természetes  személy  az 
adatszolgáltatás  tárgyát képező  szerződésben  vállalt  fizetési  kötelezettségének  oly  módon  nem 
tesz eleget, hogy a lejárt és meg nem fizetett tartozásának összege meghaladja a késedelembe 
esés  időpontjában  érvényes  legkisebb  összegű  havi  minimálbért  és  ezen  minimálbérösszeget 
meghaldó kédelem folyamatosan, több mint kilencven napon keresztül fennállt, a Kérelmezettnek 
kötelessége  a  természetes  személy  referenciaadatait  a  KHR-t  kezelő  pénzügyi  vállalkozás 
részére átadni. 
A  Khr.  tv.  15.  §  (3)  bekezdése  alapján  a  11.  §  (1)  bekezdése  szerinti  átadás  tervezett 
végrehajtását  harminc  nappal  megelőzően  a  Kérelmezett  köteles  írásban  tájékoztatni  a 
természetes  személyt  arról,  hogy  a  jogszabályban  meghatározott  adatai  bekerülnek  a  KHR-be, 
ha nem tesz eleget a szerződésben foglalt kötelezettségének. 
 
A fentiek alapján mind a KHR-t kezelő pénzügyi vállalkozás részére történő átadás (Khr. tv. 11. § 
(1) bekezdés), mind az azt megelőző ügyféltájékoztatás (Khr. tv. 15. § (3) bekezdés) jogszabály 
által  előírt,  egymástól  független  kötelezettség.  A  tájékoztatás  megtörténte  nem  előfeltétele  a 
KHR-be történő adatátadásnak, a Kérelmezettnek a tájékoztatás elmaradása esetén is eleget kell 
tennie adatátadási kötelezettségének, ha az arra vonatkozó feltételek fennállnak. 
 
A  Kérelmezett  tájékoztatta  a  Hatóságot,  hogy  a  Magyar  Nemzeti  Bank  (a  továbbiakban:  MNB) 
fogyasztóvédelmi  eljárást  indított  a  Kérelmezettel  szemben  a  Kérelmező  kérelmére,  mely  a 
Kérelmezett nyilatkozatakor még nem zárult le. 
 
A Kérelmezett előadta, hogy a Kérelmező személyes adatait 2022. február 14-én továbbította a 
KHR-t  kezelő  vállalkozás  részére,  tekintettel  arra,  hogy  a  hitelmulasztási  adat  KHR-be  történő 
továbbítása  a  Kérelmezett  jogszabályi  kötelezettsége  volt,  tekintettel  arra,  hogy  a  Kérelmező 
kölcsönszerződés  alapján  fennálló  hátralékának  összege  2021.  november  16-ától  90  napon  
keresztül  folyamatosan  meghaladta  a  késedelmbe  esés  kezdetekor  érvényes  minimálbér 
összegét. 
 
A  Kérelmezett  tájékoztatta  az  MNB-t  arról,  hogy  banki  hiba  folytán  a  jogszabály  által  előírt 
előzetes  tájékoztatásnak  nem  tett  eleget,  a  tájékoztatást  utólag  pótolta  (2022.  március  28-án), 
azonban az előzetes tájékoztatás elmaradásától függetlenül – jogszabályi kötelezettség alapján – 
köteles  volt  a  tartozás  adatait  a  KHR-ba  továbbítani.  Ezek  alapján  az  adatátadás  jogalapja  a 
GDPR  6.  cikk  (1)  bekezdés  c)  pontja  volt,  mivel  a  Kérelmezettre  vonatkozó  jogi  kötelezettség 
teljesítéséhez volt rá szükség. 

 

4 

 
A Kérelmezett becsatolta a Kérelmezőnek utólag kiküldött tájékoztató levél másolatát. 
 
A  Kérelmezett  a  KHR-ban  rögzített  személyes  adatokra  vonatkozó  törlési  kérelmek  kezelésével 
kapcsolatban az alábbiakat adta elő: 
 
 
Tipikusan  a  KHR  adattovábbítással  kapcsolatos  kifogások  panaszként  érkeznek  a 
Kérelmezetthez,  amelyeknek  a  kivizsgálását  és  megválaszolását  a  Kérelmezett  központi 
panaszkezelése koordinál a felelős szakterületek bevonásával. 
 
Amennyiben a panasz GDPR törlési kérelmet is tartalmaz (vagy esetleg csak azt tartalmaz), az 
érintetti  kérelmek  kezelését  ugyancsak  koordináló  központi  ügyfélszolgálat  bevonja  a 
Kérelmezett adatvédelmi tisztviselőjét. 
 
II.3.  A  Hatóság  megkeresésére  az  MNB  a  mulasztási  adatok  KHR-ba  történő  továbbításával 
kapcsolatos álláspontjáról az alábbi tájékoztatást nyújtotta: 
 
A  Magyar  Nemzeti  Bank  válaszában  kiemelte,  hogy  a  Khr.  tv.  preambuluma  rögzíti,  hogy  a 
szabályozás  célja  a  hitelképesség  megalapozottabb  megítélésének,  a  túlzott  mértékű  lakossági 
eladósodás  csökkentésének,  a  pénzpiac  biztonságosabb  működésének,  valamint  a  hitelezési 
kockázat  csökkentésének,  összességében  a  társadalom  egésze  gazdasági  és  pénzügyi 
stabilitásának elősegítése. 
 
Az MNB hivatkozott arra, hogy a Khr. tv. 15. § (1) bekezdése alapján az adatszolgáltatás tárgyát 
képező  szerződés  előkészítése  során  a  referenciaadat-szolgáltató  írásban  tájékoztatja  a 
szerződés  megkötése  ügyében  eljáró  természetes  személyt  a  KHR-ra  irányadó  szabályokról,  a 
nyilvántartás  céljáról,  a  nyilvántartott  személyt  megillető  jogokról,  illetőleg  arról,  hogy  mely 
esetekben kerülhetnek átadásra az érintett adatai. 
 
A fentiek miatt az MNB álláspontja az, hogy a Khr. tv. 15. § (3) bekezdése szerinti tájékoztatási 
kötelezettség teljesítésének elmulasztása nem érinti a KHR-be történő adatátadás jogszerűségét. 
 
 
III. Alkalmazandó jogszabályi előírások 
 

Az általános adatvédelmi rendelet 2. cikk (1) bekezdése szerint a rendeletet kell alkalmazni a 
személyes  adatok  részben  vagy  egészben  automatizált  módon  történő  kezelésére,  valamint 
azoknak az adatoknak a nem automatizált kezelésére, amelyek valamely nyilvántartási rendszer 
részét képezik, vagy amelyeket egy nyilvántartási rendszer részévé kívánnak tenni. 
 
Az általános adatvédelmi rendelet hatálya alá tartozó adatkezelésre az Infotv. 2. § (2) bekezdése 
szerint  az  általános  adatvédelmi  rendeletet  az  ott  megjelölt  rendelkezésekben 
foglalt 
kiegészítésekkel kell alkalmazni. 
 
Az  általános  adatvédelmi  rendelet  4.  cikk  1.  pontja  alapján  „személyes  adat”:  azonosított  vagy 
azonosítható természetes személyre („érintett”) vonatkozó bármely információ; azonosítható az a 
természetes  személy,  aki  közvetlen  vagy  közvetett  módon,  különösen  valamely  azonosító, 
például  név,  szám,  helymeghatározó  adat,  online  azonosító  vagy  a  természetes  személy  testi, 
fiziológiai,  genetikai,  szellemi,  gazdasági,  kulturális  vagy  szociális  azonosságára  vonatkozó  egy 
vagy több tényező alapján azonosítható. 
 
Az általános adatvédelmi rendelet 4. cikk 2. pontja alapján „adatkezelés”: a személyes adatokon 
vagy  adatállományokon  automatizált  vagy  nem  automatizált  módon  végzett  bármely  művelet 
vagy  műveletek  összessége,  így  a  gyűjtés,  rögzítés,  rendszerezés,  tagolás,  tárolás,  átalakítás 
vagy  megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy 
egyéb  módon 
tétel  útján,  összehangolás  vagy  összekapcsolás, 

történő  hozzáférhetővé 

 

5 

korlátozás, törlés, illetve megsemmisítés; 
 
Az általános adatvédelmi rendelet 4.  cikk 7. pontja alapján  „adatkezelő”: az a természetes vagy 
jogi személy, közhatalmi szerv, ügynökség vagy bármely egyéb szerv, amely a személyes adatok 
kezelésének  céljait  és  eszközeit  önállóan  vagy  másokkal  együtt  meghatározza;  ha  az 
adatkezelés  céljait  és  eszközeit  az  uniós  vagy  a  tagállami  jog  határozza  meg,  az  adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami jog is 
meghatározhatja. 
 

Az  általános  adatvédelmi  rendelet  5.  cikk  (2)  bekezdés  alapján  az  adatkezelő  felelős  az  (1) 
bekezdésnek  való  megfelelésért,  továbbá  képesnek  kell  lennie  e  megfelelés  igazolására 
(„elszámoltathatóság”). 
 
    Az általános adatvédelmi rendelet 6. cikk (1) bekezdése alapján a személyes adatok kezelése 
kizárólag akkor és annyiban jogszerű, amennyiben legalább az alábbiak egyike teljesül: 
c) az adatkezelés az adatkezelőre vonatkozó jogi kötelezettség teljesítéséhez szükséges; 
 
 

Az általános adatvédelmi rendelet 12. cikk (1) – (4) bekezdései alapján: 
 
(1) Az adatkezelő megfelelő intézkedéseket hoz annak érdekében, hogy az érintett részére a 
személyes adatok kezelésére vonatkozó, a 13. és a 14. cikkben említett valamennyi információt 
és a 15-22. és 34. cikk szerinti minden egyes tájékoztatást tömör, átlátható, érthető és könnyen 
hozzáférhető  formában,  világosan  és  közérthetően  megfogalmazva  nyújtsa,  különösen  a 
gyermekeknek címzett bármely információ esetében. Az információkat írásban vagy más módon - 
ideértve  adott  esetben  az  elektronikus  utat  is  -  kell  megadni.  Az  érintett  kérésére  szóbeli 
tájékoztatás is adható, feltéve, hogy más módon igazolták az érintett személyazonosságát. 

(2) Az adatkezelő elősegíti az érintett 15-22. cikk szerinti jogainak a gyakorlását. A 11. cikk (2) 
bekezdésében említett esetekben az adatkezelő az érintett 15-22. cikk szerinti jogai gyakorlására 
irányuló  kérelmének  a  teljesítését  nem  tagadhatja meg, kivéve,  ha  bizonyítja,  hogy  az  érintettet 
nem áll módjában azonosítani. 

(3)  Az  adatkezelő 

indokolatlan  késedelem  nélkül,  de  mindenféleképpen  a  kérelem 
beérkezésétől számított egy hónapon belül tájékoztatja az érintettet a 15-22. cikk szerinti kérelem 
nyomán hozott intézkedésekről. Szükség esetén, figyelembe véve a kérelem összetettségét és a 
kérelmek  számát,  ez  a  határidő 
további  két  hónappal  meghosszabbítható.  A  határidő 
meghosszabbításáról  az  adatkezelő  a  késedelem  okainak  megjelölésével  a  kérelem 
kézhezvételétől számított egy hónapon belül tájékoztatja az érintettet. Ha az érintett elektronikus 
úton  nyújtotta  be  a  kérelmet,  a  tájékoztatást  lehetőség  szerint  elektronikus  úton  kell  megadni, 
kivéve, ha az érintett azt másként kéri. 

(4) Ha az adatkezelő nem tesz intézkedéseket az érintett kérelme nyomán, késedelem nélkül, 
de legkésőbb a kérelem beérkezésétől számított egy hónapon belül tájékoztatja az érintettet  az 
intézkedés elmaradásának okairól, valamint arról, hogy az érintett panaszt nyújthat be valamely 
felügyeleti hatóságnál, és élhet bírósági jogorvoslati jogával. 

 

 
Az  általános  adatvédelmi  rendelet  15.  cikk  (3)  bekezdése  alapján  az  adatkezelő  az 
adatkezelés tárgyát képező személyes adatok másolatát az érintett rendelkezésére bocsátja. Az 
érintett  által  kért  további  másolatokért  az  adatkezelő  az  adminisztratív  költségeken  alapuló, 
észszerű mértékű díjat számíthat fel. Ha az érintett elektronikus úton nyújtotta be a kérelmet, az 
információkat  széles  körben  használt  elektronikus  formátumban  kell  rendelkezésre  bocsátani, 
kivéve, ha az érintett másként kéri. 
 
Az általános adatvédelmi rendelet 17. cikk (1) – (3) bekezdés alapján: 
 
(1) Az érintett jogosult arra, hogy kérésére az adatkezelő indokolatlan késedelem nélkül törölje a 
rá vonatkozó személyes adatokat, az adatkezelő pedig köteles arra, hogy az érintettre vonatkozó 
személyes  adatokat  indokolatlan  késedelem  nélkül  törölje,  ha  az  alábbi  indokok  valamelyike 
fennáll: 

 

6 

a) a személyes adatokra már nincs szükség abból a célból, amelyből azokat gyűjtötték vagy más 
módon kezelték; 
b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének a) 
pontja  értelmében  az  adatkezelés  alapját  képező  hozzájárulását,  és  az  adatkezelésnek  nincs 
más jogalapja; 
c)  az  érintett  a  21.  cikk  (1)  bekezdése  alapján  tiltakozik  az  adatkezelés  ellen,  és *   nincs 
elsőbbséget  élvező  jogszerű  ok  az  adatkezelésre,  vagy  az  érintett  a  21.  cikk  (2)  bekezdése 
alapján tiltakozik az adatkezelés ellen; 
d) a személyes adatokat jogellenesen kezelték; 
e)  a  személyes  adatokat  az  adatkezelőre  alkalmazandó  uniós  vagy  tagállami  jogban  előírt  jogi 
kötelezettség teljesítéséhez törölni kell; 
f) a személyes adatok gyűjtésére a 8. cikk (1) bekezdésében említett, információs társadalommal 
összefüggő szolgáltatások kínálásával kapcsolatosan került sor. 
(2) Ha az adatkezelő nyilvánosságra hozta a személyes adatot,  és az (1) bekezdés értelmében 
azt  törölni  köteles,  az  elérhető  technológia  és  a  megvalósítás  költségeinek  figyelembevételével 
megteszi  az  észszerűen  elvárható  lépéseket  -  ideértve  technikai  intézkedéseket  -  annak 
érdekében,  hogy  tájékoztassa  az  adatokat  kezelő  adatkezelőket,  hogy  az  érintett  kérelmezte 
tőlük a szóban forgó személyes adatokra mutató linkek vagy e személyes adatok másolatának, 
illetve másodpéldányának törlését. 
(3) Az (1) és (2) bekezdés nem alkalmazandó, amennyiben az adatkezelés szükséges: 
a) a véleménynyilvánítás szabadságához és a tájékozódáshoz való jog gyakorlása céljából; 
b) a személyes adatok kezelését előíró, az adatkezelőre alkalmazandó uniós vagy tagállami jog 
szerinti  kötelezettség  teljesítése,  illetve  közérdekből  vagy  az  adatkezelőre  ruházott  közhatalmi 
jogosítvány gyakorlása keretében végzett feladat végrehajtása céljából; 
c) a 9. cikk (2) bekezdése h) és i) pontjának, valamint a 9. cikk (3) bekezdésének megfelelően a 
népegészségügy területét érintő közérdek alapján; 
d)  a  89.  cikk  (1)  bekezdésével  összhangban  a  közérdekű  archiválás  céljából,  tudományos  és 
történelmi  kutatási  célból  vagy  statisztikai  célból,  amennyiben  az  (1)  bekezdésben  említett  jog 
valószínűsíthetően lehetetlenné tenné vagy komolyan veszélyeztetné ezt az adatkezelést; vagy 
e) jogi igények előterjesztéséhez, érvényesítéséhez, illetve védelméhez. 

 
Az általános adatvédelmi rendelet 58. cikk (2) bekezdés b), c) és i) pont alapján a felügyeleti 

hatóság korrekciós hatáskörében eljárva: 

 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 

megsértette e rendelet rendelkezéseit; 

c) utasítja az adatkezelőt vagy az adatfeldolgozót, hogy teljesítse az érintettnek az e rendelet 

szerinti jogai gyakorlására vonatkozó kérelmét; 

i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 

függően az e bekezdésben említett intézkedéseken túlmenően vagy azok helyett. 
 

Az általános adatvédelmi rendelet 17. cikk (3) bekezdés alapján az (1) és (2) bekezdés nem 

alkalmazandó, amennyiben az adatkezelés szükséges: 

... 
b)  a  személyes  adatok  kezelését  előíró,  az  adatkezelőre  alkalmazandó  uniós  vagy  tagállami 
illetve  közérdekből  vagy  az  adatkezelőre  ruházott 

jog  szerinti  kötelezettség 
közhatalmi jogosítvány gyakorlása keretében végzett feladat végrehajtása céljából; 

teljesítése, 

 
Az  általános  adatvédelmi  rendelet  83.  cikk  (1)  bekezdés  alapján  valamennyi  felügyeleti 
hatóság biztosítja, hogy e rendeletnek a (4), (5), (6) bekezdésben említett megsértése miatt az e 
cikk  alapján  kiszabott  közigazgatási  bírságok minden  egyes  esetben  hatékonyak,  arányosak  és 
visszatartó erejűek legyenek. 
 

Az Infotv. 2. § (2)  bekezdés alapján személyes adatoknak az általános adatvédelmi rendelet 
hatálya alá tartozó kezelésére az általános adatvédelmi rendeletet a III-V. és a VI/A. Fejezetben, 
valamint a 3. § 3., 4., 6., 11., 12., 13., 16., 17., 21., 23-24. pontjában, a 4. § (5) bekezdésében, az 
5. § (3)-(5), (7) és (8) bekezdésében, a 13. § (2) bekezdésében, a 23. §-ban, a 25. §-ban, a 25/G. 

 

7 

§ (3), (4) és (6) bekezdésében, a 25/H. § (2) bekezdésében, a 25/M. § (2) bekezdésében, a 25/N. 
§-ban, az 51/A. § (1) bekezdésében, az 52-54. §-ban, az 55. § (1)-(2) bekezdésében, az 56-60. 
§-ban, a 60/A. § (1)-(3) és (6) bekezdésében, a 61. § (1) bekezdés a) és c) pontjában, a 61. § (2) 
és (3) bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. 
§-ban,  a  75.  §  (1)-(5)  bekezdésében,  a  75/A.  §-ban  és  az  1.  mellékletben  meghatározott 
kiegészítésekkel kell alkalmazni. 

 
Az  Infotv.  61.  §  (6)  bekezdés  alapján  a  határozat  megtámadására  nyitva  álló  keresetindítási 
határidő  lejártáig,  illetve  közigazgatási  per  indítása  esetén  a  bíróság  jogerős  határozatáig  a 
vitatott adatkezeléssel érintett adatok nem törölhetők, illetve nem semmisíthetők meg. 

 
Az  Infotv.  75/A.  §    alapján    a  Hatóság  az  általános  adatvédelmi  rendelet  83.  cikk  (2)-(6) 
foglalt  hatásköreit  az  arányosság  elvének  figyelembevételével  gyakorolja, 
bekezdésében 
különösen  azzal,  hogy  a  személyes  adatok  kezelésére  vonatkozó  -  jogszabályban  vagy  az 
Európai  Unió  kötelező  jogi  aktusában  meghatározott  -  előírások  első  alkalommal  történő 
megsértése  esetén  a  jogsértés  orvoslása  iránt  -  az  általános  adatvédelmi  rendelet  58.  cikkével 
összhangban - elsősorban az adatkezelő vagy adatfeldolgozó figyelmeztetésével intézkedik. 
 

illetve  amelyek  kezelése  az  eljárás  eredményes 

Ákr.  27.  §  (3)  bekezdés  alapján  a  hatóság  az  eljárása  során  annak  lefolytatásához  - 
jogszabályban  meghatározott  módon  és  körben  -  kezeli  azokat  a  védett  adatokat,  amelyek 
eljárásával  összefüggnek, 
lefolytatása 
érdekében szükséges. 
 
Az  általános  adatvédelmi  rendelet  77.  cikk  (1)  bekezdése  szerint  minden  érintett  jogosult  arra, 
hogy panaszt tegyen egy felügyeleti hatóságnál, ha az érintett megítélése szerint a rá vonatkozó 
személyes adatok kezelése megsérti az általános adatvédelmi rendeletet. 
 
Az  Infotv.  38.  §  (2)  bekezdése  szerint  a  Hatóság  feladata  a  személyes  adatok  védelméhez, 
valamint  a  közérdekű  és  a  közérdekből  nyilvános  adatok  megismeréséhez  való 
jog 
érvényesülésének ellenőrzése és elősegítése, továbbá a személyes adatok Európai Unión belüli 
szabad áramlásának elősegítése. Ugyanezen § (2a) bekezdése szerint az általános adatvédelmi 
rendeletben a felügyeleti hatóság részére megállapított feladat- és hatásköröket a Magyarország 
joghatósága  alá  tartozó  jogalanyok  tekintetében  az  általános  adatvédelmi  rendeletben és  e 
törvényben meghatározottak szerint a Hatóság gyakorolja. 
 
Az  Infotv.  60.  §  (1)  bekezdése  szerint  a  személyes  adatok  védelméhez  való  jog  érvényesülése 
érdekében a Hatóság az érintett erre irányuló kérelmére adatvédelmi hatósági eljárást indít. 
 
Az Infotv. 60. § (2) bekezdése szerint az adatvédelmi hatósági eljárás megindítása iránti kérelem 
az  általános  adatvédelmi  rendelet  77.  cikk  (1)  bekezdésében  meghatározott  esetben  nyújtható 
be.  
 
Az általános adatvédelmi rendelet eltérő rendelkezése hiányában a kérelemre indult adatvédelmi 
hatósági  eljárásra  az  Ákr.  rendelkezéseit  kell  alkalmazni  az 
Infotv-ben  meghatározott 
eltérésekkel. 
 
A Khr. tv. 8. § (1) bekezdés alapján a KHR-t kezelő pénzügyi vállalkozás - a (3)-(4) bekezdésben, 
valamint  a  9.  §-ban  foglalt  kivétellel  -  a  referenciaadatokat  a  (2)  bekezdésben  meghatározott 
időponttól  számított  öt  évig  kezeli.  Az  öt  év  letelte  után,  illetve  a  9.  §  szerinti  további 
adatkezeléshez  való  hozzájárulás  visszavonása  esetén  a  KHR-t  kezelő  pénzügyi  vállalkozás  a 
referenciaadatokat véglegesen és vissza nem állítható módon törli. 
 
A Khr. tv. 8. § (2)  bekezdés alapján az (1)  bekezdésben meghatározott határidő számításának 
kezdete: 
a)  a  11.  §  szerinti  esetben,  ha  a  tartozás  nem  szűnt  meg,  a  11.  §  (1)  bekezdés  szerinti 
adatátadás időpontjától számított ötödik év vége, 

 

8 

jogerőre 

b) a 14. § szerinti esetben, ha a tartozás nem szűnt meg, a 14. § szerinti adatátadás időpontjától 
számított ötödik év vége, 
c) az adat átadásának időpontja a 12. §, a 13. § és a 14/A. § szerinti esetben, 
d) a követelések sorba állításának megszűnési időpontja a 14/B. § szerinti esetben, 
e) a vállalkozásnak a pénzügyi szolgáltatásra vonatkozó szerződése megszűnésének időpontja, 
f)  *    a  13/A.  §  (1)  bekezdés  szerinti  esetben  az  adósságrendezési  eljárás  megszűnésének 
dátuma: 
fa)  a  bíróságon  kívüli  adósságrendezés  sikertelensége  Családi  Csődvédelmi  Szolgálat  részére 
történő bejelentésének napja, 
fb)  a  bírósági  adósságrendezési  eljárást  elutasító  bírósági  végzés  jogerőre  emelkedésének 
napja, 
fc) a bíróságon kívüli adósságrendezési megállapodás hatálya megszűnését megállapító bírósági 
határozat jogerőre emelkedésének dátuma, 
fd)  a  bírósági  adósságrendezési  egyezség  hatálya  megszűnését megállapító  bírósági  határozat 
esetén az ezt megállapító bírósági határozat jogerőre emelkedésének dátuma, 
fe) az adós (adóstárs) mentesítéséről szóló bírósági határozat jogerőre emelkedésének dátuma, 
ff)  az  adóst  mentesítő  határozatot  hatályon  kívül  helyező  bírósági  határozat 
emelkedésének napja, 
fg) az adósságrendezésnek az adós, adóstárs mentesülése nélküli megszüntetéséről rendelkező 
bírósági határozat jogerőre emelkedésének dátuma, 
fh)  a  bíróságon  kívüli  adósságrendezés  sikeres  lezárásának  a  Családi  Csődvédelmi  Szolgálat 
részére történő bejelentése napja. 
 
A  Khr.  tv.  8.  §  (4)  bekezdés  alapján  a  KHR-t  kezelő  pénzügyi  vállalkozás  az  adatszolgáltatás 
tárgyát  képező  szerződésből  eredő  késedelmes  tartozás  teljesítése  esetén  a  késedelmes 
tartozás  teljesítésétől  számított  egy  év  elteltével  haladéktalanul  és  vissza  nem  állítható  módon 
törli a 11. § (1) bekezdés szerinti referenciaadatot. 
 
A  Khr.  tv.  11.  §  (1) bekezdése  alapján  a  referenciaadat-szolgáltató  a  KHR-t  kezelő  pénzügyi 
vállalkozás  részére  írásban  átadja  annak  a  természetes  személynek  a  melléklet  II.  fejezetének 
1.1-1.2  pontja  szerinti  referenciaadatait,  aki  az  adatszolgáltatás  tárgyát  képező  szerződésben 
vállalt  fizetési  kötelezettségének  oly  módon  nem  tesz  eleget,  hogy  a  lejárt  és  meg  nem  fizetett 
tartozásának  összege  meghaladja  a  késedelembe  esés  időpontjában  érvényes  legkisebb 
összegű  havi  minimálbért  és  ezen  minimálbérösszeget  meghaladó  késedelem  folyamatosan, 
több mint kilencven napon keresztül fennállt. 
 
 
IV. A Hatóság döntése 
 
 
IV.1.  KHR-ban  szereplő  személyes  adatok,  a  vizsgálat  tárgya  és  a  Hatóság  hatáskörének 
hiánya 
 
IV.1.1. Személyes adatok és a vizsgálat tárgya 
 
Az általános adatvédelmi rendelet 4. cikk 1. pontja szerint a Kérelmező Kérelmezett felé fennálló 
tartozásával kapcsolatban a KHR-ben tárolt adatok – ideértve mind a szerződéses alapadatokat, 
mind a mulasztási adatokat – a Kérelmező személyes adatainak minősülnek, amely adatoknak a 
KHR-t kezelő pénzügyi vállalkozás részére történő átadása az általános adatvédelmi rendelet 4. 
cikk 2. pontja szerinti adatkezelésnek minősül.  
 
A 
is  az  általános  adatvédelmi  rendelet  rendelkezései 
alkalmazandóak,  amelyeket  az  abban  foglaltak  szerint  megengedett  nemzeti  szabályozással 
együtt  kell  értelmezni.  Ugyanúgy,  ahogy  az  adott  adatkezelésekre  vonatkozó  valamennyi  hazai 
jogszabályi  rendelkezést,  jelen  esetben  a  Khr  tv.  kapcsolódó  rendelkezéseit  is  az  általános 
adatvédelmi rendelettel összhangban, annak szabályait nem lerontva szükséges értelmezni. 
 

fentiek  miatt  a 

jelen  esetben 

 

9 

A KHR-ban tárolt adatok két külön csoportot képeznek: 
 

-  mulasztási adatok és 
- 

szerződéses alapadatok és statikus törlesztési adatok. 

 
A  Khr  tv.  ugyanis  a  lakossági  hitelszerződésekre  vonatkozóan  két  szintű  adatátadást  ír  elő  a 
referenciaadat-szolgáltató  számára. A  szerződéskötéskor  a  Khr.  tv.  5.  §  (1)  bekezdés  a)  pontja 
alapján  a  „Szerződéses  alapadatok”-at  kell  átadni.  A  nemteljesítésre  vonatkozó  feltételek 
bekövetkezése esetén pedig a Khr.  tv. 11. § (1) bekezdés az 5. § (2) bekezdés a) pontja alapján 
átadott  referenciaadatok  ismételt  átadását  írja  elő,  kiegészítve  a  mulasztásra  vonatkozó 
információkkal („Mulasztási adatok”). 

 

jogszerűségét  kifogásolva  kérte  azok 

A  Kérelmező  a  Kérelmezetthez  írt  érintetti  kérelmében  a  mulasztási  adatok  KHR-be  történt 
továbbításának 
törlését,  és  erre  hivatkozással  a 
Hatósághoz küldött kérelmében kérte, hogy a Hatóság rendelje el a személyes adatok törlését a 
KHR-ből.  A  Kérelmező  a  Hatósághoz  benyújtott  kérelmében  a  feltételezett  jogsértéssel 
kapcsolatban is csak mulasztási adatok átadásának vélelmezett jogellenességét adta elő, ezért a 
Hatóság  vizsgálata  is  csak  a  mulasztási  adatok  kezelésének  jogszerűségére  irányult,  mivel  a 
Kérelmező a szerződéses alapadatok átadását nem kifogásolta. 
 
A  Kérelmezőnek  a  személyes  adatai  Kérelmezett  általi  törlésének  elrendelésére  vonatkozó 
kérelmének  megítéléséhez  mindenekelőtt  a  Hatóságnak  azt  kellett  megvizsgálnia,  hogy  a 
Kérelmezett  adatkezelő-e,  az  adatok  kezelése  megfelelő  céllal  és  a  GDPR  szerinti  valamely 
megfelelő jogalap alapján történik-e. 
 
IV.1.2. Mulasztással kapcsolatos vitatás 
 
A  Kérelmező  a  Kérelmezettnek  írt  törlési  kérelmében  arra  is  hivatkozott,  hogy  vitatja  a  fizetési 
elmaradásnak a tényét, összegszerűségét és „jogalapját” is. 
 
Jelen  eljárásban  a  Hatóság  a  Kérelmezett  adatkezelése  vonatkozásában  a  követelés,  illetve  a 
mulasztás  fennállását  nem  vizsgálta,  mert  ennek  megítélése  az  Infotv.  38.  §  (2)-(2a)  bekezdései 
alapján nem tartozik a Hatóság hatáskörébe. Ennek eldöntése bírósági hatáskörbe tartozik.  
 
A  Kérelmezett  olyan 
tart  nyilván  a  Kérelmezővel  szemben,  mellyel 
kapcsolatban  a  Kérelmező  nem  csatolt  be  olyan  bírósági  döntést,  mely  megállapítaná,  hogy  az 
nem áll fenn, emiatt a Hatóság nem alapozhatja arra a megállapításait – erre vonatkozó jogerős 
bírósági döntés hiányában –, hogy nem áll fenn a Kérelmező mulasztása. 
 
 
IV.2. A Kérelmezett adatkezelői minősége 
 
A  Hatóság  a  becsatolt  iratokból  és  a  nyilatkozatokból  megállapította,  hogy  a  Kérelmezett  a 
Kérelmező  felé  fennálló  követeléssel  összefüggésben  a  Kérelmező  személyes  adatainak 
kezelése  vonatkozásában  az  általános  adatvédelmi  rendelet  4.  cikk  7.  pont  szerinti  adatkezelő, 
mivel az adatkezelés célját és eszközeit is a Kérelmezett jogosult és kötelezett meghatározni. 
 
A  Khr.  tv.  2.  §  (1)  bekezdés  f)  pont  1.  alpontja  alapján  a  Kérelmezett  referenciaadat-
szolgáltatónak minősül.  
 
A  Khr.  tv.  5.  §  (6)  bekezdés  alapján  a  KHR  adatkezelése  automatizált  módon  történik,  tehát 
amennyiben  az  átadott  referenciaadat  tekintetében  módosítás  szükséges,  abban  az  esetben  a 
módosult  adatokat  a  referenciaadat-szolgáltatónak  kell  átadnia  a  KHR-t  kezelő  pénzügyi 
intézménynek  (BISZ  Zrt.),  mely  azt  automatikusan  átveszi.  Bár  a  KHR-ben  nyilvántartott 
személyes  adatok  kapcsán  a  BISZ  Zrt.  és  a  Kérelmezett  is  végez  bizonyos  adatkezelési 
tevékenységet, azonban ezek a KHR-ben elérhető adatok eltérő adatkezelési műveleteit érintik.  

fizetési  mulasztás 

 

10 

idejének 

referenciaadatok 

A  BISZ  automatikusan,  tehát  mindenféle  vizsgálat  nélkül  köteles  átvenni  az  adatokat. A  Khr.  tv. 
rendelkezései szerint a BISZ Zrt. nem kezeli azokat a dokumentumokat, amelyek alapján a KHR-
ban  szereplő  adatok  pontosságát,  naprakészségét,  megőrzési 
lejártát  (törlési 
kötelezettség fennállását) meg tudná állapítani.  
 
A Khr. tv. 5. § (5) bekezdése alapján a KHR-be az adatok továbbítása, töröltetése, illetőleg azok 
jogszerűsége  és  pontossága  kapcsán  a  Kérelmezett  a  felelős  személy,  így  a  Kérelmező  által 
kifogásolt  adatkezelés  vonatkozásában  a  Kérelmezett  tekintendő  adatkezelőnek.  Ezt  támasztja 
alá a Khr. tv. 5. § (4) bekezdése is, mely szerint „A KHR-t kezelő pénzügyi vállalkozás felelős a 
referenciaadat-szolgáltatók  által  átadott 
teljes  körű  és  naprakész 
nyilvántartásáért, az adatbázis teljességéért és folyamatos fenntartásáért.” 
 
A BISZ Zrt. automatikusan, tehát mindenféle vizsgálat nélkül köteles átvenni az adatokat. A Khr. 
tv.  rendelkezései  szerint  a  BISZ  Zrt.  nem  kezeli  azokat  a  dokumentumokat,  amelyek  alapján  a 
KHR-ban  szereplő  adatok  pontosságát,  naprakészségét,  megőrzési  idejének  lejártát  (törlési 
kötelezettség fennállását) meg tudná állapítani. Emiatt a Kérelmezett egyértelműen adatkezelő a 
jelen adatvédelmi hatósági eljárásban vizsgált adatkezelés tekintetében. 
 
IV.3. A Kérelmező mulasztási adataira vonatkozó referenciaadatok 
 
Amennyiben  az  adós  fizetési  késedelembe  esik,  úgy  a  Khr.  tv.  11.  §  (1)  bekezdésében  foglalt 
feltételek  fennállása  esetén  kerülhet  sor  a  mulasztási  adatok  KHR-be  való  továbbítására,  azaz 
ennek eredményeként kerülhet az adós az ún. negatív listára.  
 
A  Hatóság  álláspontja  szerint,  tehát  a  referenciaadatok  GDPR  6.  cikk  (1)  bekezdés  c)  pontja 
szerinti  jogalappal  történő  átadásához  a  Khr.  tv.  11.  §  (1)  bekezdése  szerinti  feltételeknek  kell 
teljesülniük,  a  Khr.  tv.  15.  §  (3)  bekezdése  szerinti  tájékoztatási  kötelezettség  teljesítésének 
elmulasztása nem mentesíti az adatátadási kötelezettség alól a refereniciaadat-szolgáltatót, ezért 
ez a tény önmagában nem eredményezi az adatátadás jogszerűtlenségét. 
 
A  Khr.  tv.  8.  §  (1)  és  (2)  bekezdése  határozza  meg,  hogy  a  mulasztási  adatok  mennyi  ideig 
kezelhetők  a  KHR-ben.  Eszerint  a  referenciaadatokat  főszabályként  a  8.  §  (2)  bekezdésben 
meghatározott időponttól számított öt évig lehet a KHR-ben kezelni. Az öt év letelte után a BISZ 
Zrt.  –  a  referenciaadat-szolgáltató  kezdeményezésére  –  a  referenciaadatokat  véglegesen  és 
vissza  nem  állítható  módon  törli.  Ha  azonban  a  tartozás  nem  szűnt  meg,  az  adatátadás 
időpontjától  számított  ötödik  év  végétől  kell  számítani  a  KHR-ben  történő  adatkezelés  5  éves 
időtartamát,  ami  tehát  összességében  ebben  az  esetben  azt  jelenti,  hogy  a  referenciaadat-
szolgáltató általi átadástól számított 10 éves időtartamig lehet a KHR-ben kezelni a természetes 
személyekre vonatkozó, meg nem fizetett tartozásra vonatkozó referenciaadatokat, amennyiben 
a tartozás nem szűnt meg időközben.  
 
A  Kérelmezett  a  nyilatkozata  szerint  2022.  február  14.  napján  teljesített  adatátadást  a  KHR-be, 
mely  adat  a  fentiek  alapján  10  év  után  törölhető,  amennyiben  a  tartozás  nem  szűnik  meg 
időközben.  Tekintettel  arra,  hogy  a  becsatolt  iratok  szerint  a  Kérelmezett  állítása  alapján  a 
mulasztás  fennáll,  és  ezzel  ellentétes  bírósági  döntés  nem  áll  rendelkezésre,  továbbá  az 
adatátadástól  számított  –  Khr.  tv.-ben  előírt  -  kötelező  megőrzési  idő  sem  telt  el,  ezért  a 
Kérelmezett  2032.  február  14.  napjáig,  illetve  a  tartozás  megszűnéséig  nem  adhat  át  olyan 
referenciaadatot a BISZ Zrt. részére, mely alapján a mulasztási adat törlésre kerülhetne. 
 
A fentiek alapján a Hatóság elutasította a Kérelmező arra vonatkozó kérelmét, hogy rendelje el a 
KHR-ban  szereplő  személyes  adatok  törlését,  korlátozását,  tiltsa  el  a  Kérelmezettet  az 
adatkezeléstől,  továbbá  minden  címzettet,  aki  és  amely  tudomást  szerzett  az  adatátadásról 
értesítse. 
 
IV.4. A Kérelmező Kérelmezetthez benyújtott törlési kérelme 

A  Kérelmező  által  becsatolt  2022.  február  24.  napján  és  a  2022.  március  26.  kelt  –  mulasztási 
adatok  törlésére  vonatkozó  érintetti  kérelmeket  is  tartalmazó  -    leveleire  a  Kérelmezettől  2022. 

11 

 

március 3. napján  és 2022. április 6. napján kelt levelekben kapott választ. 

A  Kérelmezett  a  válaszában  hivatkozott  a  Khr.  tv.  előírásaira,  továbbá  arra,  hogy  a  követelés 
jelenleg is fennáll, ezért nem áll módjában a KHR-ban szereplő adatokat törölni. 

A  Kérelmező  törlési  kérelmeire  a  Kérelmezett  a  GDPR-ban  előírt  1  hónapos  határidőn  belül 
érthető, egyértelmű tájékoztatást nyújtott az érintetti kérelem elutasításáról, annak okáról, ezért a 
GDPR 12. cikk (1) - (3) bekezdése szerinti kötelezettségének eleget tett. 

A GDPR 17. cikke szabályozza az érintettek törlési jogát. A GDPR 17. cikk (3) bekezdés b) pontja 
alapján  a  személyes  adatok  megőrzése,  kezelése  az  érintett  adattörlési  kérelme  ellenére 
jogszerűnek  tekinthető  abban  az  esetben,  ha  a  személyes  adatok  kezelését  előíró,  az 
adatkezelőre alkalmazandó uniós vagy tagállami jog szerinti kötelezettség teljesítése […] céljából 
szükséges. 
 
A Khr. tv. mulasztási adatok átadására vonatkozó, továbbá azok a KHR-ban az IV.3. pontban írt 
időtartamig történő megőrzésére vonatkozó kötelezettség miatt a GDPR 17. cikk (3) bekezdés b) 
pontja  alapján  a  Kérelmezett  köteles  volt  megtagadni  a  Kérelmező  törlési  kérelmeinek 
teljesítését, mivel a IV.3. pontban kifejtettekre tekintettel a Kérelmezett vonatkozásában a KHR-
ban  szereplő  mulasztásra  vonatkozó  személyes  adatokkal  kapcsolatban  törlési  kötelezettség  a 
törlési kérelem elbírálásakor nem állt fenn, így a törlési kérelem elutasításával nem sértette meg 
a Kérelmezett a Kérelmező GDPR 17. cikk szerinti jogát. 

A fentiek miatt a Hatóság elutasítja a Kérelmező arra vonatkozó kérelmét, hogy állapítsa meg, a 
Kérelmezett  megsértette  az  érintetti  jogát,  továbbá  az  arra  irányuló  kérelmet  is  elutasítja,  hogy 
utasítsa az érintetti kérelem teljesítésére. 

IV.5. A Kérelmező Hatósághoz benyújtott további kérelmei 

IV.5.1. Az adatkezelő és az  adatfeldolgozó elmarasztalása a GDPR megsértése miatt 
 
Tekintettel  arra,  hogy  a  Hatóság  a  fentiekben  megállapította,  hogy  a  panaszolt  adatkezeléssel 
összefüggésben  jogsértés  nem  történt,  ezért  elutasította  a  Kérelmező  arra  vonatkozó  kérelmét, 
hogy marasztalja el az adatkezelőt és az adatfeldolgozót. 
 
IV.5.2.  Az adatkezelő utasítása, hogy tájékoztassa az érintettet az „adatvédelmi incidens”-ről 
 
A  Kérelmező  a  Hatóság  hiánypótlási  felhívására  adott  válaszában  arra  hivatkozott,  hogy  az 
„adatvédelmi  incidens”-sel  kapcsolatos  értesítés  alatt  azt  értette,  hogy  a  Kérelmezettnek  arról 
lenne  szükséges  a  Kérelmezőt  tájékoztatnia,  hogy  a  KHR  jelentés  jogszabályi  feltételei  nem 
álltak fenn. 
A  IV.  3.  pontban  vizsgált  adatátadás  nem  minősül  adatvédelmi  incidensnek,  ezért  az  általános 
adatvédelmi rendelet 34. cikke szerinti tájékoztartási kötelezettség nem állt fenn. 
 
A  Hatóság  a  Khr.  tv.  15.  §  (3)  bekezdése  szerinti  kötelezettség  teljesítésének  vizsgálatával 
kapcsolatban  megállapította,  hogy  ez  nem  adatvédelmi  hatósági  ügy,  mert  annak  vizsgálatával 
kapcsolatos  eljárás  nem  a  Hatóság  hatáskörébe,  hanem  az  MNB  hatáskörbe  tartozik,  ezért  a 
Kérelmező kérelmét ebben a részben az  Ákr. 17. §-ra hivatkozással áttette az MNB-hoz a NAIH-
4950/2022. sz. végzésével. 
 
A fentiek alapján a Hatóság elutasította a Kérelmező kérelmét, miszerint az adatkezelőt utasítsa 
arra, hogy tájékoztassa a Kérelmezőt, mint érintettet az „adatvédelmi incidens”-ről. 

IV.5.3. Hivatalból adatvédelmi bírság megállapítására, határozat – adatkezelő és adatfeldolgozó 
azonosító  adatainak  –  Hatóság  honlapján  történő  közzétételének  elrendelésére  vonatkozó 
kérelem 

A Hatóság elutasította a Kérelmező fentiekre vonatkozó kérelmeit, mivel a Hatóság megállapítása 
szerint  jogsértés  nem  történt  a  panaszolt  adatkezeléssel  összefüggésben,  továbbá  mivel  e 
jogkövetkezmények  alkalmazása  a  Kérelmező  jogát  vagy  jogos  érdekét  közvetlenül  nem  érinti, 
számára a Hatóság ilyen döntése jogot vagy kötelezettséget nem keletkeztet, ebből kifolyólag ezen 
–  a  közérdek  érvényesítésének  körébe  eső  -  jogkövetkezmények  alkalmazása  tekintetében  a 
12 

 

Kérelmező nem minősül ügyfélnek az Ákr. 10.§ (1) bekezdése alapján, illetve mivel az Ákr. 35.§ (1) 
bekezdésének  nem  felel  meg,  e  vonatkozásban  kérelem  benyújtásának  nincs  helye,  a  beadvány 
ezen részei kérelemként nem értelmezhetők. 

IV.5.4. A KHR-ban az elmúlt 15 évben történt összes jelentés jogszabályi feltételei teljesülésének 
vizsgálatára  vonatkozó  kérelem  annak  megállapítása  céljából,  hogy  valóban  „egyedi”  technikai 
hibáról lehet-e szó, és hogy megállapítható-e többrendbeliség 

Az  előző  pontban  írtakhoz  hasonlóan  a  KHR-ban  az  elmúlt  15  évben  történt  összes  jelentés 
jogszabályi feltételei teljesülésének vizsgálatára vonatkozó kérelem vonatkozóan megállapítható, 
hogy a Kérelmező e tekintetben sem minősül ügyfélnek az Ákr. 10.§ (1) bekezdése alapján, illetve 
mivel az Ákr. 35.§ (1) bekezdésének nem felel meg, e vonatkozásban kérelem benyújtásának nincs 
helye, a beadvány ezen részei kérelemként nem értelmezhetők. 

IV.6. Jogkövetkezmények 

 A  Hatóság  tekintettel  arra,  hogy  túllépte  az  Infotv.  60/A.§  (1)  bekezdése  szerinti  ügyintézési 
határidőt,  ezért  10.000  Ft-ot,  azaz  tízezer  forintot  a  Kérelmezőnek  –  választása  szerint  – 
bankszámlára  utalással  vagy  postai  utalvánnyal  megfizet  az  Ákr.  51.  §  (1)  bekezdés  b)  pontja 
alapján. 
 

V. Egyéb kérdések 

 

A Hatóság hatáskörét az Infotv. 38. § (2) és (2a) bekezdése határozza meg, illetékessége az 

egész ország területére kiterjed. 

 
Az  Ákr.  112.  §-a,  és  a  116.  §  (1)  bekezdése,  illetve  a  114.  §  (1)  bekezdése  alapján  a 

határozattal és a végzéssel szemben közigazgatási per útján van helye jogorvoslatnak. 

 

* * * 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés a) 
pont  aa)  alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1) 
bekezdés b) pontja alapján a törvényszék hatáskörébe tartozó perben a jogi képviselet kötelező. 
A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási  cselekmény 
hatályosulására halasztó hatálya nincs. 
 

A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az 
elektronikus  ügyintézés  és  a  bizalmi  szolgáltatások  általános  szabályairól  szóló  2015.  évi 
CCXXII. törvény (a továbbiakban: E-ügyintézési tv.) 9.§ (1) bekezdés b) pontja szerint az ügyfél 
jogi képviselője elektronikus kapcsolattartásra kötelezett. 

 

A keresetlevél benyújtásának helyét és idejét a Kp. 39. § (1) bekezdése határozza meg.  

 

A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól az 
Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező felet. 
 
kelt: Budapest, az elektronikus aláírás szerint 
 

Dr. Péterfalvi Attila 

elnök 

 c. egyetemi tanár 

 

13 

