Iktatószám:
Ügyintéző:

Tárgy:

NAIH-4447-6/2021.
[…]

kérelemnek
határozat

helyt

adó

A Nemzeti Adatvédelmi és Információszabadság Hatóság (a továbbiakban: Hatóság) előtt
[…] kérelmezőnek ([…] a továbbiakban: Kérelmező) […] Budapest […] kerületi
Polgármesteri Hivatallal (cím: […] a továbbiakban: Kérelmezett) szemben személyes
adatok jogellenes kezelése és közzététele tárgyában 2021. április 26-án benyújtott kérelme (a
továbbiakban: Kérelem) nyomán indult adatvédelmi hatósági eljárásban meghozta az alábbi
határozatot.
A Hatóság a kérelemnek helyt ad és
Megállapítja, hogy a Kérelmezett
-

az általános adatvédelmi rendelet 6. cikk (1) bekezdésébe, valamint az 5. cikk (1)
bekezdés c) pontjába ütköző jogsértést követett el azzal, hogy az online
közmeghallgatás során megjelenítette, valamint az arról készült videófelvételen
és jegyzőkönyvben nyilvánosságra hozta a Kérelmező személyes adatait (név,
lakcím);

-

a Kérelmező jogszerű, az általános adatvédelmi rendelet 17. cikk (1) bekezdés d)
pontján alapuló törlési kérelmét elutasította;

-

a közmeghallgatást megelőzően a Kérelmező személyes adatai kezelése
tekintetében nem tett eleget az általános adatvédelmi rendelet 12. cikke szerinti
átlátható tájékoztatásnyújtás követelményének.

Kötelezi a Kérelmezettet arra, hogy teljesítse a Kérelmező személyazonosító adatai (név
és lakcím) törlésére irányuló kérelmét a videófelvételen látható és hallható, illetve a
közmeghallgatásról készített és nyilvánosságra hozott jegyzőkönyvben megtalálható
személyes adatai tekintetében a következők szerint:
- […]
- […]
- […]
- […]
Az Adatkezelő 2. pont szerinti kötelezettségek teljesítését az intézkedés megtételétől
számított 15 napon belül kell írásban – az azt alátámasztó bizonyítékok előterjesztésével
együtt – igazolnia a Hatóság felé.
A 2. pont szerinti kötelezettség nem teljesítése esetén a Hatóság elrendeli a határozat
végrehajtását.
A jelen határozattal szemben közigazgatási úton jogorvoslatnak nincs helye, de az a közléstől
számított 30 napon belül a Fővárosi Törvényszékhez címzett keresetlevéllel közigazgatási
perben megtámadható. A keresetlevelet a Hatósághoz elektronikusan kell benyújtani, amely
azt az ügy irataival együtt továbbítja a bíróságnak. A tárgyalás tartása iránti kérelmet a
keresetlevélben jelezni kell. A teljes személyes illetékmentességben nem részesülők számára
………………………………………………………………………………………………………………………………………………….…………………
1055 Budapest
Tel.: +36 1 391-1400
ugyfelszolgalat@naih.hu
Falk Miksa utca 9-11.
Fax: +36 1 391-1410
www.naih.hu

2

a bírósági felülvizsgálati eljárás illetéke 30.000 Ft, a per tárgyi illetékfeljegyzési jog alá esik. A
Fővárosi Törvényszék előtti eljárásban a jogi képviselet kötelező.
INDOKOLÁS

I.

Tényállás

A Kérelmező 2021. április 22-án kelt, a Hatósághoz postai úton 2021. április 26-án beérkezett
beadványában adatvédelmi hatósági eljárás iránti kérelmet terjesztett elő, melyben a
Kérelmező kérte, hogy a Hatóság a Kérelmezettet marasztalja el a jogszerűtlen adatkezelések
miatt, és kötelezze a kérelmében foglaltaknak megfelelő adatkezelésre:
„Kérem a T. Hatóságot, hogy
a) kérelmemben foglaltak alapján indítsa meg a hatósági eljárást az adatkezelő […] kerület
Polgármesteri Hivatallal szemben,
b) a 2. számú mellékletben foglaltak alapján az adatkezelő törölje személyes adataimat.
Ezen nyilvánosságra hozott személyes adataim listája a következő:
ba) […]
• […]
• […]
• […]
bb) Közmeghallgatásról készült jegyzőkönyv: […]
Kérem, hogy a jelzett linkeken elérhető tartalmakban az adatkezelő Hivatal végezze el az
anonimizálást, illetve a 2020. november 12. napján tartott online közmeghallgatásról készült
jegyzőkönyv […] pontjában lévő adatokat ([…] oldalon megjelenő név és lakcím) megfelelően
törölje, vagy ha ez nem lehetséges távolítsa el azokat az internetről.
c) Kérelmem a dokumentumok tárolt változatára, és az indexálásra is kiterjed (az internetes
keresőmotor nevemre rákeresve ne dobjon ki találatot).
d) Kérem a T. Hatóságot, hogy amennyiben jelen kérelmemben foglaltak alapján hatósági
eljárás lefolytatására sor kerül, az eljárás eredményéről szóló határozat nyilvános helyen
(pl. honlapon) ne tegye közzé; az abban foglaltak – az adatkezelő kivételével – mások
által történő megismeréséhez nem járulok hozzá.”
Kérelmező beadványában az alábbiakról tájékoztatta a Hatóságot: Kérelmezett 2020.
november 12-én online közmeghallgatást tartott „Facebook live”-val, amelyet élőben bárki
követhetett. A közmeghallgatást megelőzően Kérelmezőt a Kérelmezett ügyintézője telefonon
megkereste és kérte, hogy e-mailen, szöveg formátumban küldje el részükre a
közmeghallgatáson előadni kívánt problémát, azt részletesen kifejtve. Ennek Kérelmező
elektronikus úton 2020. november 10-én eleget tett: térfigyelő kamera kihelyezését javasolta
a [….] utca sarkára, melynek indokai között felsorolta, hogy egyrészt több bűncselekmény
történt a környéken, ahol [….] is működik, másrészt pedig a […] utca sarkán található […]
„jelensége” (az előtte csoportosuló „fogyasztó” személyek magatartása) miatt is indokoltnak
tartja a térfigyelő kamara kihelyezését.
A Kérelmező szöveghű nyilatkozata szerint: „[A] Hivatal ügyintézője telefonon nem
tájékoztatott arról, hogy bármi, amit a közmeghallgatás kapcsán közérdekű bejelentésként
leírok, azt az online közmeghallgatáson teljes egészében a nyilvánosság előtt fel fogják
olvasni, továbbá a személyes adataim kezelésével kapcsolatban sem tájékoztatott arról, hogy
a beadványában feltüntetett személyes adataim is szóról-szóra a nyilvánosság előtt

3

beolvasásra, a képernyőn feltüntetésre kerülnek. A beadványomban feltüntetett személyes
adataim kezeléséhez nem járultam hozzá.”
Kérelmező előadta továbbá, hogy a közmeghallgatás nem kizárólag online, valós időben
történt, hanem minderről felvétel is készült, amely a Facebook-on jelenleg is bárki számára
elérhető, továbbá a közmeghallgatásról felvett jegyzőkönyv is nyilvános, Kérelmezett
weboldalán bárki számára fellelhető.
A Kérelmező által a hivatkozott közmeghallgatásra elektronikus úton beküldött, szöveg alapú
közérdekű bejelentése teljes terjedelmében, nevével és lakcímével megjelölve felolvasásra
került, emellett a képernyőn folyamatosan látható volt a neve, és mindez a közmeghallgatásról
készült jegyzőkönyvben is szerepel. Kérelmező sérelmesnek tartja továbbá azt, hogy az élő
közvetítésen elhangzottakból és az alapján már az interneten is elérhető jegyzőkönyv
adataiból (vagyis, hogy a […] sarkán történnek a panaszolt események, továbbá, hogy […]
fogyasztják el az alkoholt stb.) a Google Street View használatával bárki számára
egyértelműen beazonosíthatóvá válik neve és lakcím adata.
A Kérelmező figyelmét munkája során, egy hivatali ügy kapcsán hívták fel arra, hogy az
internetes böngészőben a nevére történő kereséssel megismerhetővé válik teljes
terjedelmében a közmeghallgatásról készült jegyzőkönyv a nevével, lakcímével, az általa leírt
közérdekű problémával (közérdekű bejelentés és javaslat). Ezért Kérelmező 2021. január 13.án elektronikus úton megkereste a Hivatalt és kérte, hogy késedelem nélkül töröljék a
jogszerűtlenül nyilvánosságra hozott személyes adatait. A Hivatal egy héten belül elektronikus
úton válaszolt, melyben kérését elutasították. Indokolásukban kifejtették álláspontjukat, mely
szerint a Képviselő-testület Szervezeti és Működési Szabályzatáról szóló 10/2015. (IV. 22.)
önkormányzati rendelet (a továbbiakban: SzMSz) szabályai vonatkoznak az ügyére: „[…]
összefoglalva a közmeghallgatáson, amely egy nyilvános képviselő-testületi ülés, az ott
megjelent, előzetesen bejelentkezett választópolgárok személyesen mondják el a
közérdeklődésre számot tartó észrevételeiket. Az ülésről jegyzőkönyv készül, amely az Mötv.
hivatkozott rendelkezése értelmében kötelezően nyilvános. […] A nyilvánosság kérdéséhez
tartozik továbbá az SZMSZ 13. § (2) bekezdésének azon rendelkezése, miszerint „A
képviselő-testület nyilvános üléséről hang-, film- és videófelvétel készíthető.” Ily módon Ön
nem tekinthető közérdekű bejelentőnek, mivel egy nyilvános rendezvényre jelentkezett be, a
levelében idézett jogszabályok a jelen esetre nem alkalmazhatóak, hiszen a kifogásolt
tartalmak eltávolításával az Mötv. 2. § (2) bekezdésében foglalt azon alkotmányos alapelv
sérülne, amely szerint „A helyi önkormányzás a helyi közügyekben demokratikus módon,
széles körű nyilvánosságot teremtve kifejezi és megvalósítja a helyi közakaratot. […]”
A Hatóság előtt a Kérelmező kérelmére az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) 60. § (1)
bekezdése alapján NAIH-4447/2021. ügyszámon adatvédelmi hatósági eljárás indult.
A Hatóság a NAIH-4447-2/2021. számú. 2021. május 17-én kiadmányozott végzésében a
Kérelmezett részére kérdéseket fogalmazott meg, melyek megválaszolására nyilatkozattétel
keretében hívta fel.
1) „Milyen célból és mely jogalap alapján kezelte és hozta nyilvánosságra a Kérelmező
személyes adatait (név, lakóhely utca megjelöléssel) a […] kerület Önkormányzat
Képviselő-testülete
2020.
november
12-én
online
formában
megtartott
közmeghallgatásán, illetve az arról készült, szintén nyilvánosan elérhető
jegyzőkönyvben? A személyes adatok kezelésének célja, illetve az adatkezelés
megfelelő jogalapjának meglétét pontos jogszabályi hivatkozással, adott esetben
megfelelő dokumentummal igazolja!
2) Kérelmező a természetes személyeknek a személyes adatok kezelése tekintetében
történő védelméről és az ilyen adatok szabad áramlásáról, valamint a 95/46/EK irányelv
hatályon kívül helyezéséről szóló (EU) 2016/679 rendelet (a továbbiakban: általános

4

3)
4)

5)
6)

7)

adatvédelmi rendelet) 15. cikk szerinti érintetti jogok érvényesítése során kérte-e
bármilyen formában a személyes adatai törlését a közzétett videó-felvételből, illetve a
közmeghallgatásról készült, szintén nyilvánosságra hozott jegyzőkönyvből? Ha igen,
szíveskedjen tájékoztatni az arra adott válaszáról.
Tettek-e, és ha igen, milyen intézkedéseket tett a Kérelmező érintetti joggyakorlása
érdekében? Ha nem, mutassa be az intézkedések elmaradásának indokait!
Valamennyi, a közmeghallgatásra előterjesztett beadvány a nyilvános ülésen
megtárgyalásra kerül, vagy azt megelőzően valamely szempont szerint megvizsgálják,
értékelik azokat? Ha igen, mely szempont szerinti beadványokat tárgyal nyilvános
ülésen a testület, és melyek azok, amiket más eljárás rend szerint válaszolnak meg?
Mely beadványok esetében alkalmazzák a panaszokról és a közérdekű bejelentésekről
szóló 2013. évi CIXV. törvény rendelkezéseit?
Mutassa be a közmeghallgatáshoz kapcsolódóan a felszólalók személyes adatai
kezelésére vonatkozó gyakorlatát! Ehhez kapcsolódóan küldje meg a Hatóságnak a
hatályos adatvédelmi szabályzatát, és – amennyiben rendelkezik azzal – az online
közmeghallgatás adatkezelési tájékoztatóját.
Mi a célja a közmeghallgatásra benyújtott állampolgári beadványok sorszámmal történő
ellátásának?”

A Kérelmezett a NAIH-4447-2/2021. számon kiadmányozott végzés szerinti nyilatkozattételi
kötelezettségének a 2021. május 27-én érkezett válaszlevelében az üggyel kapcsolatos
dokumentumok1 becsatolásával csupán részben tett eleget.
Miután a Kérelmezett nem válaszolta meg teljeskörűen a Hatóság által feltett, a tényállás
tisztázását szolgáló kérdéseket, ezért a Hatóság a NAIH-4447-4/2021. számon 2021. június
3-án kiadott végzésében ismételten felhívta a Kérelmezettet a kérdések megválaszolására,
melynek Kérelmezett 2021. június 14-én eleget tett. Válaszában az alábbi válaszokat adta.
„[…] 1. válasz: A Magyarország helyi önkormányzatairól szóló 2011. évi CLXXXIX. törvény (a
továbbiakban: Mötv.) 54. § alapján „A képviselő-testület évente legalább egyszer előre
meghirdetett közmeghallgatást tart, amelyen a helyi lakosság és a helyben érdekelt
szervezetek képviselői a helyi közügyeket érintő kérdéseket és javaslatokat tehetnek.”
Az Mötv. ezen szakaszához fűzött Kommentár szerint: „A közmeghallgatáson – ellentétben a
nyilvános képviselő-testületi üléssel – nemcsak az ott tartózkodáshoz, hanem a
hozzászóláshoz, kérdésfeltevéshez, javaslattételhez is alanyi joga van a helyi lakosnak és a
helyben érdekelt szervezetek képviselőinek.”
Az Mötv. – szintén ezen szakaszra – vonatkozó Indokolása szerint: „A jogintézmény azt a célt
szolgálja, hogy a választópolgárok e nyílt testületi ülésen közvetlenül intézhessenek
kérdéseket a testülethez, javaslatokat tegyenek.”
A veszélyhelyzetet megelőző időszakban a nyilvános képviselő-testületi üléseken, így az éves
közmeghallgatásokon is fényképfelvételek is készültek, amelyek az önkormányzat honlapján
és az önkormányzat által kiadott helyi lapban megjelenő, a közmeghallgatásról szóló
összefoglaló illusztrálásaként megjelentek. A nyilvánosság kérdéséhez tartozik továbbá […]
Önkormányzata Képviselő-testülete Szervezeti és Működési Szabályzatáról szóló 10/2015.
1. melléklet - A Kérelmező által e-mailen benyújtott panasz, amely egy felszólalási jelentkezéssel és annak részletes kifejtésével
indul, majd kapcsolódik hozzá Kérelmező azon bejelentése, amelyre vonatkozik jelen panasza.
2. melléklet – A veszélyhelyzet miatt 2020. november 12-én online megtartott közmeghallgatás aláírt jegyzőkönyve.
Szíves tudomására hozom, hogy a közmeghallgatás megtartásával, és annak jegyzőkönyvével kapcsolatban a törvényességi
felügyeleti szerv észrevételt nem tett.
3. melléklet – A Kérelmező résére az általa felvetett helyi közügy megoldása érdekében tervezett és kezdeményezett
intézkedésekről szóló, 2020. november 20-án küldött polgármesteri válasz.
4. melléklet – A Kérelmező 2021. január 13-án kelt beadványa, valamint az arra adott polgármesteri válasz.
5. melléklet – Budapest Főváros Kormányhivatala BP/101/001304-3/2016. számú szakmai segítségnyújtás keretében nyújtott
állásfoglalása, miszerint a közmeghallgatás megtartására és az arról készült jegyzőkönyvre a képviselő-testületi ülésre vonatkozó
szabályok az irányadók. Budafok-Tétény Budapest XXII. kerület Önkormányzata Szervezeti és Működési Szabályzatáról szóló
10/2015. (IV. 20.) önkormányzati rendelete a közmeghallgatás jogintézményét a 93. §-ban szabályozza.
1

5

(IV. 22.) önkormányzati rendelete (a továbbiakban: SZMSZ) 13. § (2) bekezdésének azon
rendelkezése, miszerint „A képviselő-testület nyilvános üléséről hang-, film- és videofelvétel
készíthető.”
Ez a szabályozás összhangban van az Mötv. – alább idézett – 2. §-ban megjelenített
nyilvánosság követelményével.
A veszélyhelyzetre tekintettel a képviselő-testület ülését, és így a közmeghallgatást sem
lehetett személyesen megtartani. A képviselő-testület 23/2019. (XII. 19.) önkormányzati
határozattal elfogadott munkatervében a 2020. évi közmeghallgatás megtartására
meghatározott időpontot megelőző előkészítés szakaszában állásfoglalás (1. melléklet) nem
állt rendelkezésre a tekintetben, hogy a közmeghallgatás megtartható-e, illetve milyen
formában, így a közmeghallgatás online formában került lebonyolításra annak érdekében,
hogy az Mötv. 2. §-ban és 3. § (1) bekezdésében foglaltak maradéktalanul
megvalósulhassanak. „2. § (1) A helyi önkormányzás a település, valamint a megye
választópolgárai közösségének joga, melynek során érvényre jut az állampolgári
felelősségérzet, kibontakozik az alkotó együttműködés a helyi közösségen belül.
(2) A helyi önkormányzás a helyi közügyekben demokratikus módon, széles körű
nyilvánosságot teremtve kifejezi és megvalósítja a helyi közakaratot.
3. § (1) A helyi önkormányzás joga a települések (települési önkormányzatok) és a megyék
(területi önkormányzatok) választópolgárainak közösségét illeti meg.”
Mindezeket összefoglalva a közmeghallgatáson, amely egy nyilvános képviselő-testületi ülés,
az ott megjelent, előzetesen bejelentkezett választópolgárok személyesen mondják el a helyi
közügy fogalmába tartozó észrevételeiket. A közmeghallgatás során kezelt személyes adatok
jogszerűségét a GDPR 6. cikk (1) bekezdése e) pontja biztosítja, miszerint az adatkezelés
közérdekű vagy az adatkezelőre ruházott közhatalmi jogosítvány gyakorlásának keretében
végzett feladat végrehajtásához szükséges.
Mint azt a fentiekben és a későbbiekben is kifejtem, az Mötv. 54. §-ban rögzített, évenként
legalább egyszer kötelezően megtartandó közmeghallgatás egyrészt a képviselő-testületnek
kötelezettséget, másrészt a választópolgárok részére a helyi önkormányzásban való részvétel
jogát jelenti.
A közmeghallgatás zökkenőmentes lebonyolításához, illetve annak érdekében, hogy az
önkormányzat megfelelően teljesítse tájékoztatási kötelezettségét és ezáltal biztosítsa a
polgárok részvételi jogát, szükséges az érintett állampolgárok bizonyos adatainak a kezelése.
A Kérelmező esetében lakóhelyének utcaszintű megjelölésére a területi beazonosítás miatt
volt szükség, hiszen annak megjelölése nélkül nem lehetett volna adekvát választ adni a
területet érintő probléma megoldására.
A nyilvánosságra hozatal nem céllal történt, hanem a közmeghallgatás sajátja, hogy az ott
felszólalók közlik nevüket, és az általuk felvetett helyi közügy beazonosíthatósága érdekében
szűkebb lakókörnyezetüket, esetenként lakcímüket is megjelölik.
A közmeghallgatás az Mötv. által az önkormányzatoknak kötelezően előírt nyilvános
képviselő-testületi ülés, ahol a megjelentek személyesen mondják el hozzászólásukat, a
későbbiekben – további kérdései kapcsán – kifejtjük a jegyzőkönyv nyilvánosságra
hozatalának jogalapját.
[…]
2. Válasz: Kérelmező 2021. január 13-án (mintegy két hónappal a közmeghallgatást követően)
hivatalunkhoz e-mailben megküldött, a Polgármesterhez címzett kérelmében kérte a
hivatkozott Európai Parlamenti és Tanácsi rendelet alapján a videofelvételből és
jegyzőkönyvből adatai törlését. A 2021. január 18-án kelt válaszában (mely előző levelem 3.
melléklete) a Polgármester a képviselő-testület üléseinek és jegyzőkönyvének
nyilvánosságára vonatkozó jogszabályok ismertetésével tájékoztatta a Kérelmezőt, miszerint
az Mötv. 52. § (3) bekezdés alapján „A választópolgárok – a zárt ülés kivételével –

6

betekinthetnek a képviselő-testület előterjesztésébe és ülésének jegyzőkönyvébe. A
közérdekű adat és közérdekből nyilvános adat megismerésének lehetőségét zárt ülés tartása
esetén is biztosítani kell.”
Összefoglalva tehát: az ülésről jegyzőkönyv készül, amely az Mötv. hivatkozott rendelkezése
értelmében kötelezően nyilvános. A jegyzőkönyvből, figyelemmel az idézett Mötv.
rendelkezésre, nem áll módunkban a Kérelmező adatait törölni, mivel az – jogszabálysértés
okán – a felügyeleti szerv törvényességi intézkedését vonhatná maga után.
[…]
3. Válasz: A közmeghallgatás előkészítése során a lakosságot széles körben, a korábbi évek
gyakorlatával egyezően tájékoztattuk a közmeghallgatásról az alábbi eszközökkel és
módokon:
- felhívás közzététele az önkormányzat honlapján
[…]
- tájékoztató közzététele az önkormányzat hivatalos lapjában (2. melléklet)
- hirdetmények kihelyezése a kerület frekventált pontjain (3. melléklet)
Kérelmezőt előzetesen e-mailben a hivatal ügyintézője személyre szabottan tájékoztatta az
esemény nyomon követhetőségéről, amely kapcsán Kérelmező érdeklődött az élő
közvetítéshez történő hozzászólás lehetőségeiről is. (4. melléklet)
Kérelmezőt a közmeghallgatást követően két hónap elteltével érintetti joggyakorlás tárgyában
benyújtott kérelme kapcsán – mint azt a 2. kérdésre adott válaszban kifejtettem – tájékoztattuk,
hogy a közmeghallgatás, mint nyilvános képviselő-testület ülés jegyzőkönyve nyilvános, és a
vonatkozó jogszabályok alapján kötelező a jegyzőkönyv közzététele. A közmeghallgatáson a
választópolgárok és a képviselő-testület tagjai közvetlenül tanácskoznak a helyi közügyekről,
ahol a jelenlévők személyesen, nevüket-arcukat vállalva teszik meg hozzászólásukat, a köz
érdekében, és ezen eseményről kép, hang és videofelvétel is készülhet. Álláspontom szerint
a közmeghallgatás nem a közérdekű panaszok és bejelentések kategóriába tartozik, hanem
– mint jelen válaszomban többször hivatkoztam – egy nyilvános testületi ülés, amelynek éppen
az a lényege, hogy a választópolgárok részt vesznek közös dolgaik intézésében e sajátos
jogintézményen keresztül.
Ez és a jelen levélben több helyen felhívott Mötv. rendelkezés az indoka annak, hogy
intézkedést nem tettünk, mert nem tehettünk anélkül, hogy a nyilvánosság elvét megsértsük.
A jogalkotó szándéka szerint a köz érdeke úgy kívánja, hogy a helyi lakosok megismerjék a
nyilvános testületi ülés jegyzőkönyvét.
Összevetve a fent megjelölt lakossági és személyre szabott tájékoztatásokat úgy vélem,
megállapítható, hogy Kérelmező tisztában volt azzal, hogy közmeghallgatásra jelentkezik.
[…]
4. Válasz: Ismételten az Mötv. azon rendelkezésére tudok hivatkozni, miszerint az évente
egyszer kötelezően megtartásra kerülő közmeghallgatáson a helyi lakosság a helyi
közügyeket érintő kérdéseket és javaslatokat tehet, a hozzászóláshoz, kérdésfeltevéshez,
javaslattételhez alanyi joga van. A jogintézmény azt a célt szolgálja, hogy a választópolgárok
e nyílt testületi ülésen közvetlenül intézhessenek kérdéseket a testülethez, javaslatot
tegyenek. Ebből következik, hogy nem beadványokat lehet előterjeszteni, hanem szóbeli
hozzászólásokat, kérdéseket, javaslatokat. A közmeghallgatásra az SZMSZ 93. § (3)
bekezdése rendelkezése alapján „A sorszám megkérésével egyidejűleg meg kell jelölni a
felszólalás témáját.”

7

A felszólalás témájának megjelölése azt a célt szolgálja, hogy a felszólalni kívánó állampolgárt
tájékoztathassuk arról, hogy a közmeghallgatáson – az Mötv. többször idézett rendelkezése
értelmében – helyi közügyeket érintő témákban lehet hozzászólni, személyes problémát,
egyedi ügyet nem lehet a közmeghallgatás elé tárni. Tehát, a nem helyi közügy témakörébe
tartozó kérdések esetén a Polgármesteri Hivatal illetékes szakirodája ad választ, illetve
hatáskör hiányában azt továbbítjuk a hatáskörrel és illetékességgel rendelkező szervnek, mint
az a fentebb megjelölt linkek alapján a választópolgárok tudomására is hoztuk. Ennek ellenére
Kérelmező első beadványa nem volt egyértelmű, azt a telefonos kapcsolatfelvétel során az
ügyintéző egészítette ki. (Ld.: korábbi levelem 1. mellékletét)
Fentieket összegezve megállapítható, hogy a közmeghallgatás, mint a közvetlen demokrácia
egyik eszköze, nem beadványokat, hanem a választópolgárok által személyesen, élőszóban
előadott, helyi közügyet érintő kérdéseket és javaslatokat tárgyal, nyilvános képviselő-testületi
ülés keretében.
[…]
5. Válasz: A panaszokról és a közérdekű bejelentésekről szóló 2013. évi CLXV. törvényt
mindazon beadványok esetén alkalmazzuk, amelyek e törvény 1. § (2) és (3) bekezdése
alapján panasznak vagy közérdekű bejelentésnek minősülnek, illetve amelyeket a
beadványozó ekként nyújt be. A 3. kérdésre adott válasz során felsorolt internetes és
papíralapú tájékoztatókból egyértelműen kitűnik, hogy az – Mötv. többször felhívott
rendelkezésének megfelelően – helyi közügyben kérte az önkormányzat a lakosság jelzését.
Ezen okból a Kérelmező beadványa nem tartozik a fenti törvény hatálya alá, tekintve, hogy
panasz és közérdekű bejelentés benyújtására az önkormányzat nem él felhívással.
[…]
6. Válasz: Az SZMSZ már hivatkozott 93. § (2)-(3) bekezdése az alábbiak szerint rendelkezik:
„(2) A közmeghallgatás időpontjáról a kerület polgárait legkésőbb 15 nappal korábban –
hirdetmény közzétételével – a polgármester értesíti. A hirdetményt az alábbi módon kell
közzétenni:
a) a polgármesteri hivatal hirdetőtábláján,
b) a kerületi írott és elektronikus sajtó útján történő megjelenéssel és
c) az önkormányzat honlapján.
(3) A közmeghallgatáson a felszólalás sorrendje sorszámok szerint történik. A sorszám
megkérésével egyidejűleg meg kell jelölni a felszólalás témáját. A sorszámok a
közmeghallgatás napját megelőző 15. naptól igényelhetők személyesen, telefonon vagy
elektronikus úton a hirdetményben foglaltak szerint. A közmeghallgatás napján 12 óráig
igényelhető sorszám.”
A lakosok tehát személyesen, telefonon, vagy e-mailben igényelhetnek sorszámot,
megjelölve, hogy hozzászólásuk milyen helyi közügyet érint. A telefonon és személyesen
igényelt sorszámokat a Polgármesteri Hivatal közmeghallgatás előkészítéséért felelős
köztisztviselője azonnal kiadja a jelentkezőnek, míg az e-mailben jelzett hozzászólások esetén
rövid időn belül tájékoztatja a jelentkezőt a sorszámról és arról, hogy hozzászólása helyi
közügynek minősül-e. A hozzászóló nevét és elérhetőségét (cím, telefonszám, e-mail cím)
felvesszük egy adatbázisba, csak és kizárólag két okból, amelyek az állampolgár által jelzett
probléma megoldását szolgálják.
Egyrészt amennyiben felvetése a közmeghallgatás során nem, vagy nem teljes körűen
válaszolható meg, úgy részére a törvényes határidőn belül megfelelő választ tudjunk küldeni

8

a hozzászólása nyomán tett intézkedésekről, amelyeket vagy saját hatáskörben, vagy a
hatáskörrel és illetékességgel rendelkező szervhez történő továbbítással oldottunk meg.
Másrészt, hogy amennyiben felvetése nem tartozik a helyi közügy kategóriába, úgy ügyét a
Polgármesteri Hivatal illetékes szakirodája személyre szabottan tudja elintézni.
Mint a hivatkozott Mötv. szabályok alapján megállapítható, a közmeghallgatás alapesetben
nem az online térben, hanem személyes részvétellel valósul meg, biztosítva a választópolgár
és választott képviselője közvetlen találkozását, így online közmeghallgatási adatkezelési
tájékoztató nem készült.
Fontosnak tartom megjegyezni, hogy összességében a hagyományos és az online
közmeghallgatás adatkezelése nem tér el, és véleményem szerint megfelel a hatályos
adatvédelmi szabályzatunknak, amely az önkormányzat honlapjáról elérhető az alábbi linken:
[…]
[…]
7. Válasz: A már hivatkozott SZMSZ rendelkezés – 93. § (3) bekezdés – alapján a sorszám
kérése egyetlen célt szolgál, hogy a közmeghallgatáson a felszólalás sorrendje (és nem a
beadványok!) kövesse a jelentkezés sorrendjét, így elkerülhető legyen a helyszíni
jelentkezésből esetlegesen kialakulható félreértés.
[…]
8. Válasz: A járványhelyzet miatt a személyes jelentkezés helyett nyomtatvány kitöltésével,
benyújtásával biztosítottuk a jelentkezés lehetőségét, amelyen a név, telefonszám és e-mail
cím megjelölését kértük annak érdekében, hogy egyrészt az SZMSZ vonatkozó rendelkezése
szerinti sorszámról – amely jelen esetben nem a felszólalás, hanem a probléma
elhangzásának sorrendjét jelölte – tájékoztassuk az állampolgárt, másrészt az írásos válasz
megküldését, illetve a nem helyi közügy kategóriába tartozó ügyek elintézését célozta.
Mellékelem a Kérelmező által eredetileg benyújtott nyomtatványt, amelyből nem derül ki
felvetésének sem jellege, sem tartalma. (5. melléklet)
Az ügyintéző telefonon egyeztetett a Kérelmezővel a probléma tisztázása érdekében (amely
során kiderült, hogy a jelzett eset nem tartozott a helyi közügy kategóriába, ld. korábbi levél 1.
melléklete).
A Kérelmező a felvetését e-mailben is megküldte, amelyben lakcímét önként adta meg úgy,
hogy az nem kapcsolódott a jelzett problémához. (6. melléklet) Ezen e-mailben nem
rendelkezett arról, hogy kéri neve elhallgatását, adatai zártan kezelését, bár az eljáró
ügyintéző telefonon részletesen ismertette a közmeghallgatás jogintézményére vonatkozó
Mötv. és SZMSZ szabályokat.
Ezt követően Kérelmező e-mailen ismételten benyújtott egy újabb, immár helyi közügy
kategóriába tartozó felvetést (7. melléklet), amelyben ismételten megadta lakcímét, és
továbbra sem rendelkezett annak zártan kezeléséről.
Szíves tudomására hozom továbbá, hogy – a járványhelyzetre tekintettel – a személyes
jelentkezést helyettesítő jelentkezési nyomtatványokat az iratkezelésre vonatkozó szabályok
szerint érkeztette, iktatta a hivatal, az ügyiratot az általános iratkezelési szabályok szerint
tárolta és irattározta.”

9

II.

Alkalmazott jogszabályi rendelkezések

A természetes személyeknek a személyes adatok kezelése tekintetében történő védelméről
és az ilyen adatok szabad áramlásáról, valamint a 95/46/EK irányelv hatályon kívül
helyezéséről szóló (EU) 2016/679 rendelet (a továbbiakban: általános adatvédelmi rendelet)
2. cikk (1) bekezdése alapján az általános adatvédelmi rendeletet kell alkalmazni a személyes
adatok részben vagy egészben automatizált módon történő kezelésére, valamint azoknak a
személyes adatoknak a nem automatizált módon történő kezelésére, amelyek valamely
nyilvántartási rendszer részét képezik, vagy amelyeket egy nyilvántartási rendszer részévé
kívánnak tenni.
Az általános adatvédelmi rendelet (60) preambulumbekezdése értelmében „A tisztességes és
átlátható adatkezelés elve megköveteli, hogy az érintett tájékoztatást kapjon az adatkezelés
tényéről és céljairól. Az adatkezelő olyan további információt is az érintett rendelkezésére
bocsát, amelyek a tisztességes és átlátható adatkezelés biztosításához szükségesek,
figyelembe véve a személyes adatok kezelésének konkrét körülményeit és kontextusát. Az
érintettet továbbá a profilalkotás tényéről és annak következményeiről tájékoztatni kell. Ha a
személyes adatokat az érintettől gyűjtik, az érintettet arról is tájékoztatni kell, hogy kötelese a
személyes adatokat közölni, valamint hogy az adatszolgáltatás elmaradása milyen
következményekkel jár. Ezeket az információkat szabványosított ikonokkal is ki lehet
egészíteni annak érdekében, hogy az érintett a tervezett adatkezelésről jól látható, könnyen
érthető és jól olvasható formában általános tájékoztatást kapjon. Amikor az ikonokat
elektronikus formátumban jelenítik meg, azoknak géppel olvashatóknak kell lenniük.”
Az általános adatvédelmi rendelet (61) preambulumbekezdése alapján „Az érintettre
vonatkozó személyes adatok kezelésével összefüggő tájékoztatást az adatgyűjtés
időpontjában kell az érintett részére megadni, illetve ha az adatokat nem az érintettől, hanem
más forrásból gyűjtötték, az ügy körülményeit figyelembe véve, észszerű határidőn belül kell
rendelkezésre bocsátani. Ha a személyes adatok jogszerűen közölhetőek más címzettel, a
címzettel történő első közléskor arról az érintettet tájékoztatni kell. Ha az adatkezelő a
személyes adatokat a gyűjtésük eredeti céljától eltérő célból kívánja kezelni, a további
adatkezelést megelőzően az érintettet erről az eltérő célról és minden egyéb szükséges
tudnivalóról tájékoztatnia kell. Ha az adatkezelő nem tud tájékoztatást nyújtani az érintett
részére a személyes adatok eredetéről, mivel azok különböző forrásokból származnak,
általános tájékoztatást kell adni.”
Az általános adatvédelmi rendelet (65) preambulumbekezdése szerint: „Az érintett jogosult
arra, hogy kérhesse a rá vonatkozó személyes adatok helyesbítését és megilleti őt az
„elfeledtetéshez való jog”, ha a szóban forgó adatok megőrzése sérti e rendeletet vagy az
olyan uniós vagy tagállami jogot, amelynek hatálya az adatkezelőre kiterjed. Az érintett
jogosult különösen arra, hogy személyes adatait töröljék és a továbbiakban ne kezeljék, ha a
személyes adatok gyűjtése vagy más módon való kezelése az adatkezelés eredeti céljaival
összefüggésben már nincs szükség, vagy ha az érintettek visszavonták az adatok kezeléshez
adott hozzájárulásukat, vagy ha személyes adataik kezelése egyéb szempontból nem felel
meg e rendeletnek. Ez a jog különösen akkor lényeges, ha az érintett gyermekként adta meg
hozzájárulását, amikor még nem volt teljes mértékben tisztában az adatkezelés kockázataival,
később pedig el akarja távolítani a szóban forgó személyes adatokat, különösen az internetről.
Az érintett e jogát gyakorolhatja akkor is, ha már nem gyermek. Ugyanakkor a személyes
adatok további megőrzése jogszerűnek tekinthető, ha az a véleménynyilvánítás és a
tájékozódás szabadságához való jog gyakorlása, valamely jogi kötelezettségnek való
megfelelés, illetőleg közérdekből végzett feladat végrehajtása vagy az adatkezelőre ruházott
közhatalmi jogosítvány gyakorlása miatt, vagy a népegészségügy területét érintő közérdekből,
közérdekű archiválás céljából, tudományos és történelmi kutatási célból vagy statisztikai
célból, vagy jogi igények előterjesztéséhez, érvényesítéséhez, illetve védelméhez szükséges.”

10

Az általános adatvédelmi rendelet (69) preambulumbekezdése értelmében „Bármely érintett
számára akkor is biztosítani kell a jogot arra, hogy az egyedi helyzetükre vonatkozó adatok
kezelése ellen tiltakozzon, ha a személyes adatok jogszerűen kezelhetők, mert az
adatkezelésre közérdekből, vagy az adatkezelőre ruházott közhatalmi jogosítvány gyakorlása
keretében végzett feladat végrehajtásához, illetve az adatkezelő vagy egy harmadik fél jogos
érdekei alapján van szükség. Az adatkezelő bizonyítja, hogy az érintett érdekeivel vagy
alapvető jogaival és szabadságaival szemben az ő kényszerítő erejű jogos érdeke
elsőbbséget élvezhet.”
Az általános adatvédelmi rendelet 2. cikk (1) bekezdése alapján az általános adatvédelmi
rendeletet kell alkalmazni a személyes adatok részben vagy egészben automatizált módon
történő kezelésére, valamint azoknak a személyes adatoknak a nem automatizált módon
történő kezelésére, amelyek valamely nyilvántartási rendszer részét képezik, vagy amelyeket
egy nyilvántartási rendszer részévé kívánnak tenni.
Az általános adatvédelmi rendelet 4. cikk 1. pontja szerint „személyes adat”: azonosított vagy
azonosítható természetes személyre („érintett”) vonatkozó bármely információ; azonosítható
az a természetes személy, aki közvetlen vagy közvetett módon, különösen valamely
azonosító, például név, szám, helymeghatározó adat, online azonosító vagy a természetes
személy testi, fiziológiai, genetikai, szellemi, gazdasági, kulturális vagy szociális azonosságára
vonatkozó egy vagy több tényező alapján azonosítható.
Az általános adatvédelmi rendelet 4. cikk 2. pontja alapján „adatkezelés”: a személyes
adatokon vagy adatállományokon automatizált vagy nem automatizált módon végzett bármely
művelet vagy műveletek összessége, így a gyűjtés, rögzítés, rendszerezés, tagolás, tárolás,
átalakítás vagy megváltoztatás, lekérdezés, betekintés, felhasználás, közlés továbbítás,
terjesztés vagy egyéb módon történő hozzáférhetővé tétel útján, összehangolás vagy
összekapcsolás, korlátozás, törlés, illetve megsemmisítés.
Az általános adatvédelmi rendelet 4. cikk 7. pontja alapján: „adatkezelő”: az a természetes
vagy jogi személy, közhatalmi szerv, ügynökség vagy bármely egyéb szerv, amely a
személyes adatok kezelésének céljait és eszközeit önállóan vagy másokkal együtt
meghatározza; ha az adatkezelés céljait és eszközeit az uniós vagy a tagállami jog határozza
meg, az adatkezelőt vagy az adatkezelő kijelölésére vonatkozó különös szempontokat az
uniós vagy a tagállami jog is meghatározhatja.
Az általános adatvédelmi rendelet 5. cikk (1) bekezdése szerint a személyes adatok
(1) A személyes adatok:
a) kezelését jogszerűen és tisztességesen, valamint az érintett számára átlátható módon
kell végezni („jogszerűség, tisztességes eljárás és átláthatóság”);
b) gyűjtése csak meghatározott, egyértelmű és jogszerű célból történjen, és azokat ne
kezeljék ezekkel a célokkal össze nem egyeztethető módon; a 89. cikk (1) bekezdésének
megfelelően nem minősül az eredeti céllal össze nem egyeztethetőnek a közérdekű
archiválás céljából, tudományos és történelmi kutatási célból vagy statisztikai célból
történő további adatkezelés („célhoz kötöttség”);
c) az adatkezelés céljai szempontjából megfelelőek és relevánsak kell, hogy legyenek, és
a szükségesre kell korlátozódniuk („adattakarékosság”);
d) pontosnak és szükség esetén naprakésznek kell lenniük; minden észszerű intézkedést
meg kell tenni annak érdekében, hogy az adatkezelés céljai szempontjából pontatlan
személyes adatokat haladéktalanul töröljék vagy helyesbítsék („pontosság”);
e) tárolásának olyan formában kell történnie, amely az érintettek azonosítását csak a
személyes adatok kezelése céljainak eléréséhez szükséges ideig teszi lehetővé; a
személyes adatok ennél hosszabb ideig történő tárolására csak akkor kerülhet sor,
amennyiben a személyes adatok kezelésére a 89. cikk (1) bekezdésének megfelelően

11

f)

közérdekű archiválás céljából, tudományos és történelmi kutatási célból vagy statisztikai
célból kerül majd sor, az e rendeletben az érintettek jogainak és szabadságainak
védelme érdekében előírt megfelelő technikai és szervezési intézkedések
végrehajtására is figyelemmel („korlátozott tárolhatóság”);
kezelését oly módon kell végezni, hogy megfelelő technikai vagy szervezési
intézkedések alkalmazásával biztosítva legyen a személyes adatok megfelelő
biztonsága, az adatok jogosulatlan vagy jogellenes kezelésével, véletlen elvesztésével,
megsemmisítésével vagy károsodásával szembeni védelmet is ideértve („integritás és
bizalmas jelleg”)

Az általános adatvédelmi rendelet 5. cikk (2) bekezdés szerint az adatkezelő felelős az (1)
bekezdésnek való megfelelésért, továbbá képesnek kell lennie e megfelelés igazolására
(„elszámoltathatóság”).
Az általános adatvédelmi rendelet 6. cikk (1) bekezdése alapján személyes adat kizárólag
akkor és annyiban kezelhető jogszerűen, ha legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő
kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik
fél, vagy az a szerződés megkötését megelőzően az érintett kérésére történő lépések
megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú
érdekeinek védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány
gyakorlásának keretében végzett feladat végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez
szükséges, kivéve, ha ezen érdekekkel szemben elsőbbséget élveznek az érintett olyan
érdekei vagy alapvető jogai és szabadságai, amelyek személyes adatok védelmét teszik
szükségessé, különösen, ha az érintett gyermek.
Az általános adatvédelmi rendelet 17. cikk (1) bekezdése alapján az érintett jogosult arra, hogy
kérésére az adatkezelő indokolatlan késedelem nélkül törölje a rá vonatkozó személyes
adatokat, az adatkezelő pedig köteles arra, hogy az érintettre vonatkozó személyes adatokat
indokolatlan késedelem nélkül törölje, ha az alábbi indokok valamelyike fennáll:
a. a személyes adatokra már nincs szükség abból a célból, amelyből azokat gyűjtötték vagy
más módon kezelték;
b. az érintett visszavonja a 6. cikk (1) bekezdésének a) pontja vagy a 9. cikk (2)
bekezdésének a) pontja értelmében az adatkezelés alapját képező hozzájárulását, és
az adatkezelésnek nincs más jogalapja;
c. az érintett a 21. cikk (1) bekezdése alapján tiltakozik az adatkezelése ellen, és nincs
elsőbbséget élvező jogszerű ok az adatkezelésre, vagy az érintett a 21. cikk (2)
bekezdése alapján tiltakozik az adatkezelés ellen;
d. a személyes adatokat jogellenesen kezelték;
e. a személyes adatokat az adatkezelőre alkalmazandó uniós vagy tagállami jogban előírt
jogi kötelezettség teljesítéséhez törölni kell;
f. a személyes adatok gyűjtésére a 8. cikk (1) bekezdésében említett, információs
társadalommal összefüggő szolgáltatások kínálásával kapcsolatosan került sor.
Az általános adatvédelmi rendelet 17. cikk (2) bekezdése értelmében, ha az adatkezelő
nyilvánosságra hozta a személyes adatot, és az (1) bekezdés értelmében azt törölni köteles,
az elérhető technológia és a megvalósítás költségeinek figyelembevételével megteszi az
észszerűen elvárható lépéseket – ideértve technikai intézkedéseket – annak érdekében, hogy
tájékoztassa az adatokat kezelő adatkezelőket, hogy az érintett kérelmezte tőlük a szóban

12

forgó személyes adatokra mutató linkek vagy e személyes adatok másolatának, illetve
másodpéldányának törlését.
Az általános adatvédelmi rendelet 17. cikk (3) bekezdés alapján az (1) és (2) bekezdés nem
alkalmazandó, amennyiben az adatkezelés szükséges:
a. a véleménynyilvánítás szabadságához és a tájékozódáshoz való jog gyakorlása
céljából;
b. a személyes adatok kezelését előíró, az adatkezelőre alkalmazandó uniós vagy
tagállami jog szerinti kötelezettség teljesítése, illetve közérdekből vagy az adatkezelőre
ruházott közhatalmi jogosítvány gyakorlása keretében végzett feladat végrehajtása
céljából;
c. a 9. cikk (2) bekezdése h) és i) pontjának, valamint a 9. cikk (3) bekezdésének
megfelelően a népegészségügy területét érintő közérdek alapján;
d. a 89. cikk (1) bekezdésével összhangban a közérdekű archiválás céljából, tudományos
és történelmi kutatási célból vagy statisztikai célból, amennyiben az (1) bekezdésben
említett jog valószínűsíthetően lehetetlenné tenné vagy komolyan veszélyeztetné ezt az
adatkezelést; vagy
e. jogi igények előterjesztéséhez, érvényesítéséhez, illetve védelméhez.
Az általános adatvédelmi rendelet 77. cikk (1) bekezdése szerint az egyéb közigazgatási
vagy bírósági jogorvoslatok sérelme nélkül, minden érintett jogosult arra, hogy panaszt tegyen
egy felügyeleti hatóságnál – különösen a szokásos tartózkodási helye, a munkahelye vagy a
feltételezett jogsértés helye szerinti tagállamban –, ha az érintett megítélése szerint a rá
vonatkozó személyes adatok kezelése megsérti e rendeletet.
2. A Magyarország helyi önkormányzatairól szóló 2011. évi CLXXXIX. törvény (a
továbbiakban: Mötv.) 2. § (2) bekezdés értelmében a helyi önkormányzás a helyi közügyekben
demokratikus módon, széles körű nyilvánosságot teremtve kifejezi és megvalósítja a helyi
közakaratot.
Mötv. 13. § (1) A helyi közügyek, valamint a helyben biztosítható közfeladatok körében
ellátandó helyi önkormányzati feladatok különösen:
1. településfejlesztés, településrendezés;
2. településüzemeltetés (köztemetők kialakítása és fenntartása, a közvilágításról való
gondoskodás, kéményseprő-ipari szolgáltatás biztosítása, a helyi közutak és
tartozékainak kialakítása és fenntartása, közparkok és egyéb közterületek kialakítása és
fenntartása, gépjárművek parkolásának biztosítása);
3. a közterületek, valamint az önkormányzat tulajdonában álló közintézmény elnevezése;
4. egészségügyi alapellátás, az egészséges életmód segítését célzó szolgáltatások;
5. környezet-egészségügy (köztisztaság, települési környezet tisztaságának biztosítása,
rovar- és rágcsálóirtás);
6. óvodai ellátás;
7. kulturális szolgáltatás, különösen a nyilvános könyvtári ellátás biztosítása; filmszínház,
előadó-művészeti szervezet támogatása, a kulturális örökség helyi védelme; a helyi
közművelődési tevékenység támogatása;
8. gyermekjóléti szolgáltatások és ellátások;
8a. szociális szolgáltatások és ellátások, amelyek keretében települési támogatás
állapítható meg;
9. lakás- és helyiséggazdálkodás;
10. a területén hajléktalanná vált személyek ellátásának és rehabilitációjának, valamint a
hajléktalanná válás megelőzésének biztosítása;
11. helyi környezet- és természetvédelem, vízgazdálkodás, vízkárelhárítás;
12. honvédelem, polgári védelem, katasztrófavédelem, helyi közfoglalkoztatás;

13

13. helyi adóval, gazdaságszervezéssel és a turizmussal kapcsolatos feladatok;
14. a kistermelők, őstermelők számára - jogszabályban meghatározott termékeik értékesítési lehetőségeinek biztosítása, ideértve a hétvégi árusítás lehetőségét is;
15. sport, ifjúsági ügyek;
16. nemzetiségi ügyek;
17. közreműködés a település közbiztonságának biztosításában;
18. helyi közösségi közlekedés biztosítása;
19. hulladékgazdálkodás;
20. távhőszolgáltatás;
21. víziközmű-szolgáltatás, amennyiben a víziközmű-szolgáltatásról szóló törvény
rendelkezései szerint a helyi önkormányzat ellátásért felelősnek minősül.
Mötv. 46. § (1) A képviselő-testület ülése nyilvános.
Mötv. 52. § (1) A képviselő-testület üléséről jegyzőkönyvet kell készíteni, amely tartalmazza:
a) a testületi ülés helyét;
b) időpontját;
c) a megjelent önkormányzati képviselők nevét;
d) a meghívottak nevét, megjelenésük tényét;
e) a javasolt, elfogadott és tárgyalt napirendi pontokat;
f) az előterjesztéseket;
g) az egyes napirendi pontokhoz hozzászólók nevét, részvételük jogcímét, a
hozzászólásuk, továbbá az ülésen elhangzottak lényegét;
h) a szavazásra feltett döntési javaslat pontos tartalmát;
i) a döntéshozatalban résztvevők számát;
j) a döntésből kizárt önkormányzati képviselő nevét és a kizárás indokát;
k) a jegyző jogszabálysértésre vonatkozó jelzését;
l) a szavazás számszerű eredményét;
m) a hozott döntéseket és
n) a szervezeti és működési szabályzatban meghatározottakat.
Mötv. 53. § (1) A képviselő-testület a működésének részletes szabályait a szervezeti és
működési szabályzatról szóló rendeletében határozza meg. A képviselő-testület a szervezeti
és működési szabályzatról szóló rendeletben rendelkezik:
a) az önkormányzat hivatalos megnevezéséről, székhelyéről;
b) a képviselő-testület átruházott hatásköreinek felsorolásáról;
c) a képviselő-testület üléseinek összehívásáról, vezetéséről, tanácskozási rendjéről;
d) az önkormányzati képviselőkre vonatkozó magatartási szabályokról, az ülés rendjének
fenntartásáról és az annak érdekében hozható intézkedésekről;
e) a nyilvánosság biztosításáról;
f) a döntéshozatali eljárásról, a szavazás módjáról;
g) a rendeletalkotásról és határozathozatalról;
h) a képviselő-testület ülésének jegyzőkönyvéről;
i) a közmeghallgatásról;
j) az önkormányzat szerveiről, azok jogállásáról, feladatairól;
k) a jegyzőnek a jogszabálysértő döntések, működés jelzésére irányuló kötelezettségéről;
l) a képviselő-testület bizottságairól.
Mötv. 54. § A képviselő-testület évente legalább egyszer előre meghirdetett közmeghallgatást
tart, amelyen a helyi lakosság és a helyben érdekelt szervezetek képviselői a helyi közügyeket
érintő kérdéseket és javaslatot tehetnek. Az elhangzott javaslatra, kérdésre a
közmeghallgatáson vagy legkésőbb tizenöt napon belül választ kell adni.
3. A katasztrófavédelemről és a hozzá kapcsolódó egyes törvények módosításáról szóló 2011.
évi CXXVIII. törvény (a továbbiakban: Kat.) 46. § (4) bekezdése alapján veszélyhelyzetben a

14

települési önkormányzat képviselő-testületének, a fővárosi, megyei közgyűlésnek feladat- és
hatáskörét a polgármester, illetve a főpolgármester, a megyei közgyűlés elnöke gyakorolja.
Ennek keretében nem foglalhat állás önkormányzati intézmény átszervezéséről,
megszüntetéséről, ellátási, szolgáltatási körzeteiről, ha a szolgáltatás a települést is érinti.
4. A veszélyhelyzet kihirdetéséről szóló 478/2020. (XI. 3.) Korm. rendelet 1. §-a értelmében a
Kormány az élet- és vagyonbiztonságot veszélyeztető tömeges megbetegedést okozó SARSCoV-2 koronavírus világjárvány következményeinek elhárítása, a magyar állampolgárok
egészségének és életének megóvása érdekében Magyarország egész területére
veszélyhelyzetet hirdetett ki.
5. Az általános adatvédelmi rendelet eltérő rendelkezése hiányában a kérelemre indult
adatvédelmi hatósági eljárásra az Ákr. rendelkezéseit kell alkalmazni az Infotv.-ben
meghatározott eltérésekkel.
Az Ákr. 103. § (1) bekezdése alapján a hivatalbóli eljárásokra az Ákr.-nek a kérelemre indult
eljárásokra vonatkozó rendelkezéseit az Ákr. 103 és 104. §-ában foglalt eltérésekkel kell
alkalmazni.
Az Infotv. 61. § (1) bekezdés a) pontja szerint az adatvédelmi hatósági eljárásban hozott
határozatában a Hatóság az Infotv. 2. § (2) bekezdésében meghatározott adatkezelési
műveletekkel összefüggésben az általános adatvédelmi rendelet 58. cikk (2) bekezdés szerinti
jogkövetkezményeket alkalmazhatja.
Az általános adatvédelmi rendelet 58. cikk (2) bekezdés b), c) és d) pontjai alapján a felügyeleti
hatóság korrekciós hatáskörében eljárva elmarasztalja az adatkezelőt vagy az
adatfeldolgozót, ha adatkezelési tevékenysége megsértette e rendelet rendelkezéseit; utasítja
az adatkezelőt vagy az adatfeldolgozót, hogy teljesítse az érintettnek az e rendelet szerinti
jogai gyakorlására vonatkozó kérelmét; utasítja az adatkezelőt vagy az adatfeldolgozót, hogy
adatkezelési műveleteit – adott esetben meghatározott módon és meghatározott időn belül –
hozza összhangba e rendelet rendelkezéseivel.
Az Infotv. 75/A. § alapján a Hatóság az általános adatvédelmi rendelet 83. cikk (2)-(6)
bekezdésében foglalt hatásköreit az arányosság elvének figyelembevételével gyakorolja,
különösen azzal, hogy a személyes adatok kezelésére vonatkozó – jogszabályban vagy az
Európai Unió kötelező jogi aktusában meghatározott – előírások első alkalommal történő
megsértése esetén a jogsértés orvoslása iránt az általános adatvédelmi rendelet 58. cikkével
összhangban – elsősorban az adatkezelő vagy adatfeldolgozó figyelmeztetésével intézkedik.
Az Infotv. 38. § (2) bekezdése szerint a Hatóság feladata a személyes adatok védelméhez,
valamint a közérdekű és a közérdekből nyilvános adatok megismeréséhez való jog
érvényesülésének ellenőrzése és elősegítése, továbbá a személyes adatok Európai Unión
belüli szabad áramlásának elősegítése. Ugyanezen § (2a) bekezdése szerint az általános
adatvédelmi rendeletben a felügyeleti hatóság részére megállapított feladat- és hatásköröket
a Magyarország joghatósága alá tartozó jogalanyok tekintetében az általános adatvédelmi
rendeletben és e törvényben meghatározottak szerint a Hatóság gyakorolja.
Az Infotv. 60. § (1) bekezdése szerint a személyes adatok védelméhez való jog érvényesülése
érdekében a Hatóság az érintett erre irányuló kérelmére adatvédelmi hatósági eljárást indít.
Az általános adatvédelmi rendelet eltérő rendelkezése hiányában a kérelemre indult
adatvédelmi hatósági eljárásra az általános közigazgatási rendtartásról szóló 2016. évi CL.
törvény (a továbbiakban: Ákr.) rendelkezéseit kell alkalmazni az Infotv.-ben meghatározott
eltérésekkel.
Az Ákr. 17. §-a alapján a hatóság a hatáskörét és illetékességét az eljárás minden
szakaszában hivatalból vizsgálja. Ha valamelyik hiányát észleli, és kétséget kizáróan

15

megállapítható az ügyben illetékességgel rendelkező hatóság, az ügyet átteszi, ennek
hiányában a kérelmet visszautasítja vagy az eljárást megszünteti.
Az Ákr. 36. § szerint a kérelem az ügyfél olyan írásban vagy személyesen előterjesztett
nyilatkozata, amellyel hatósági eljárás lefolytatását, illetve a hatóság döntését kéri jogának
vagy jogos érdekének érvényesítése érdekében. Az Infotv. 60. § (2) bekezdése szerint az
adatvédelmi hatósági eljárás megindítása iránti kérelem az általános adatvédelmi rendelet 77.
cikk (1) bekezdésében meghatározott esetben nyújtható be.
Az Ákr. 46. § (1) bekezdés a) pontja kimondja, hogy a Hatóság a kérelmet visszautasítja, ha
az eljárás megindításának jogszabályban meghatározott feltétele hiányzik, és az Ákr. ahhoz
más jogkövetkezményt nem fűz.
Az Infotv. 60. § (5) bekezdése értelmében a (2) bekezdésben meghatározott esetben a
kérelem az Ákr.-ben meghatározottakon túl tartalmazza
a. a feltételezett jogsértés megjelölését,
b. a feltételezett jogsértést megvalósító konkrét magatartás vagy állapot leírását,
c. a feltételezett jogsértést megvalósító adatkezelő, illetve adatfeldolgozó azonosításához
szükséges, a kérelmező rendelkezésére álló adatokat,
d. a feltételezett jogsértéssel kapcsolatos állításokat alátámasztó tényeket és azok
bizonyítékait, továbbá
e. a megjelölt jogsértés orvoslása iránti döntésre vonatkozó határozott kérelmet.

III.

Döntés

Jelen ügyben a Hatóság rendelkezésére álló valamennyi tény ismeretében annak eldöntése
szükséges, hogy
- a Kérelmező által megjelölt személyes adatokat Kérelmezett az adatkezelései során
milyen jogalappal és céllal kezelte?
- a Kérelmező által megadott személyes adatok nyilvánosságra hozatala feltétlenül
szükséges-e a nyilvános közmeghallgatás során?
- a Kérelmező által megjelölt személyes adatok jogszerűen törölhetők-e a nyilvánosságra
hozott videó-felvételből, illetve dokumentumokból?
III.1. A képviselő-testület
vonatkozó szabályok

működésének

nyilvánossága,

a

közmeghallgatására

Az önkormányzati működés átláthatósága
Az Mötv. 46. §-a rendelkezik a képviselő-testület ülésének nyilvánosságáról, a zárt ülés
tartásának feltételeiről. Az Mötv. 2. § -a alapelvként deklarálja a képviselő-testületi ülések
nyilvánosságát, melyet az Mötv. 46. § (1) bekezdésében megerősít a jogalkotó.
Az Infotv. 32. §-a szerint a közfeladatot ellátó szervek – így a helyi önkormányzatok és szerveik
– kötelesek elősegíteni és biztosítani a közvélemény pontos és gyors tájékoztatását, és
lehetővé kell tenniük, hogy a kezelésükben lévő közérdekű adatot – törvényben meghatározott
kivételekkel – bárki megismerhesse. Ezzel összhangban az Mötv. 48. § (1) bekezdése szerint
a képviselő-testület ülése – meghatározott kivételekkel – nyilvános. Az Mötv. 2. § (2)
bekezdése szintén általános jelleggel írja elő a helyi közügyek demokratikus, széles körű
nyilvánosságot biztosító intézését.
A közérdekű adatok megismeréséhez való jog, az önkormányzatok demokratizmusa alapján
tehát mind az Infotv., mind az Mötv. szabályai az önkormányzati működés nyilvánosságát,

16

átláthatóságát kívánják garantálni, és az ezzel kapcsolatos adatok, információk
nyilvánosságát deklarálják. Csak szűk körben, törvény által meghatározott esetekben van
lehetőség a nyilvánosság korlátozására.2
Az AB több határozatában [19/1995. (III. 28.) AB határozat és 57/2000. (XII. 19.) AB határozat]
hangsúlyozta, hogy a nyilvános ülésen bárki (tehát akár a hallgatóság bármely tagja is) az ott
jelenlévő más személyek külön engedélye nélkül is készíthet felvételt a képviselő-testület
tanácskozásáról, képviselők megnyilatkozásairól, és azt bármilyen, nem jogellenes célra
felhasználhatja.
A Hatóság több állásfoglalásában kifejtett véleménye szerint a képviselő-testületi ülés bárki
(önkormányzati képviselő, jelenlévő állampolgár) által megvalósuló élő közvetítése – így az
online közmeghallgatás – is beletartozik az AB határozatban szereplő esetkörbe. A törvény
értelmében nincs szükség az érintettek hozzájárulására – azonban a jelenlévőket tájékoztatni
szükséges arról, hogy felvétel készül, illetve élő közvetítés történik.
A nyilvános önkormányzati, illetve képviselő-testületi működésbe beletartozik a nyilvános
ülésekről történő kép- és hangfelvétel készítésének joga is, valamint az, hogy a kép- és
hangfelvétel készítését a nyilvános képviselő-testületi, illetve bizottsági üléseken résztvevő
személyek eltűrni kötelesek.3 A nyilvános képviselő-testületi ülésen való részvétel több
formában is megvalósulhat: leggyakrabban a személyes jelenléttel, azonban egyre több
önkormányzat alkalmazza a testületi ülések élő közvetítését a nyilvánosság megvalósításának
módjaként. Az élő közvetítés ezekben az esetekben a helyi/önkormányzati televízió-, vagy
rádió csatornán, illetve interneten (az önkormányzat honlapján, Facebookon) érhető el az
állampolgárok számára. A nyilvános képviselő-testületi, bizottsági üléseken történtek, az
azokról készült jegyzőkönyvek, felvételek közérdekű, illetve közérdekből nyilvános adatnak
tekintendőek, melyeket az Infotv. 28. § (1) bekezdése alapján bárki megismerhet.
A Hatóság hangsúlyozza, hogy figyelemmel az adatelv érvényesülésére előfordulhat az, hogy
a nyilvános testületi ülés dokumentumaiban olyan adat is szerepel, mely nem közérdekű adat,
és nem közérdekből nyilvános adat. Ebben az esetben természetesen felismerhetetlenné kell
tenni valamennyi érintett dokumentumban a védett adatot. Az Adatvédelmi Biztos korábbi,
889/K/2006-3. számú állásfoglalása szerint egy állami vagy önkormányzati szerv, illetve
tisztségviselő feladatkörének ellátása során keletkezett, de magánszemélynek címzett
leveleket a címzett hozzájárulása esetén, ennek hiányában a vonatkozó eljárási, illetve a zárt
képviselő-testületi ülésre vonatkozó szabályok szerint lehet nyilvánosságra hozni.
A helyi képviselő-testület üléséről készült jegyzőkönyv nem tekinthető olyan dokumentumnak,
amely jellegénél fogva kizárólag közérdekű adatokat tartalmaz.4 Miután a közmeghallgatás
egy speciális formában lebonyolított nyilvános képviselő-testületi ülés, ahol a megvitatásra
kerülő, előre benyújtott felszólalások maguk is tartalmaznak személyes adatokat.
A Hatóság álláspontja szerint önmagában az a körülmény, hogy valamely személyes
adat nyilvános képviselő-testületi ülésen hangzik el, még nem eredményezi azt, hogy a
személyes adat e körülményből fakadóan közérdekből nyilvánossá válna. A személyes
adatok védelmének kötelezettsége a nyilvánosság ellenére, illetve emellett is
megmarad. A Hatóság minden esetben hangsúlyozza a magánszféra, a magántitok és a
személyiségi jogok védelmének figyelembe vételét és maradéktalan biztosítását a
nyilvános üléseken, illetve azok előkészítése és jegyzőkönyvezése során egyaránt.

799/P/2007-4. adatvédelmi biztosi állásfoglalás
57/2000. (XII. 19.) AB határozat
4
BH1996.581
2
3

17

A GDPR előírásaira figyelemmel kell az adatkezelőknek kell megvalósítaniuk a személyes
adatok védelmét. Így többek között azt, hogy a személyes adatok kezelése meghatározott,
egyértelmű és jogszerű célból, az előre megjelölt cél eléréséhez szükséges ideig történjen. Az
adatkezelést továbbá oly módon – a megfelelő technikai és szervezési intézkedések
alkalmazásával – kell elvégezni, melynek során garantált a kezelt személyes adatok megfelelő
biztonsága.
A közmeghallgatás
A közmeghallgatás a helyi közügyeket5 érintő kérdések és javaslatok megtárgyalására rendelt
fórum, olyan tanácskozás, amelynek az a célja, hogy a képviselő-testület a településen élő
állampolgárok kérdésein keresztül tájékozódjon a mindennapjaikat befolyásoló
életkörülményeikről, a közszolgáltatások helyzetéről, színvonaláról, és meghallgassa azokat
a javaslatokat is, melyek szintén az adott településen lakók ismeretein, tapasztalatain
alapulnak.
Abból következően, hogy a közmeghallgatást a képviselő-testület tartja (veszélyhelyzet idején
a polgármester), mindazokat az előírásokat figyelembe kell venni, amelyeket az Mötv. a
képviselő-testület működése körében az ülésekre alkalmazni rendel.6
Az Mötv. 54. §-a rendezi a közmeghallgatásra vonatkozó általános szabályokat. A
közmeghallgatás a képviselő-testület működésének sajátos formája, speciális testületi ülés,
ahol általában nem születnek döntések, az ott elhangzott kérdéseket azonban jegyzőkönyvben
kell rögzíteni és 15 napon belül meg kell válaszolni. A közmeghallgatáson nem csak az ott
tartózkodáshoz, hanem a hozzászóláshoz, kérdésfeltevéshez, javaslattételhez is alanyi joga
van a helyi lakosnak és a helyben érdekelt szervezetek képviselőinek.
A Hatóság és korábban az Adatvédelmi Biztos is állásfoglalásaiban7 kifejtette azon
véleményét, hogy a nyilvános képviselő-testületi ülés, illetve a közmeghallgatás keretében tett
kérdésfeltevéskor nem szükséges a hozzászólók személyes adatainak (név, személyes
jelenlét esetén aláírás, lakcím) nyilvánosságra hozatala.
Az Adatvédelmi Biztos ABI-1332/A/2006-5. számon kiadott állásfoglalásában kifejtette, hogy
a testületi ülésen megjelenő érdeklődő érintettek személyes adatainak felvételét és
nyilvánosságra hozatalát nem alapozza meg a (formálisan) megadott hozzájárulásuk sem,
mivel az adatok kezelése nem felel meg a célhoz kötöttség elvének. Az adatkezelés egy a
jövőben esetlegesen bekövetkező esemény (az érintett szót kap a testület ülésén)
dokumentálása céljából, készletező módon folyik. Másfelől az érintett hozzászólónak –
amennyiben szót kap – jogában áll eldönteni, hogy a hozzászólását névvel vagy név nélkül
kívánja-e elmondani, illetve előzetesen tájékoztatni kell arról, hogy a hozzászólását
jegyzőkönyvbe veszik. […] Amennyiben írásban küldik el a választ nem célszerű a
nyilvánosságra hozott jegyzőkönyvben „felvenni és tárolni” az érintett nevét és lakcímét.
A Hatóság álláspontja szerint a közmeghallgatás nyilvánossága a nyilvános képviselő-testületi
üléssel azonos megítélés alá esik. Ebből következően – a magánszféra, a magántitok és a
személyiségi jogok védelmének figyelembe vételével és maradéktalan biztosításával – nincs
akadálya annak, hogy a képviselő-testületi ülés e speciális formáját ne lehetne élőben
közvetíteni akár az önkormányzat hivatalos honlapján, akár a közösségi oldalon.

Mötv. 4. § A helyi közügyek alapvetően a lakosság közszolgáltatásokkal való ellátásához, valamint a helyi önkormányzás és a
lakossággal való együttműködés szervezeti, személyi és anyagi feltételeinek megteremtéséhez kapcsolódnak.
6
A Magyarország helyi önkormányzatairól szóló törvény magyarázata, Szerkesztették: Nagy Marianna, Hoffmann István 212214. oldal
7
ABI-1332/A/2006-5., NAIH/2020/809/2.
5

18

III.2. A Hatóság jelen ügy vonatkozásában kialakított álláspontja
A veszélyhelyzet kihirdetéséről szóló 478/2020. (XI. 3.) Korm.rendelet 1. §-a alapján 2020.
november 4. napjától a kihirdetett veszélyhelyzetben, mint különleges jogrendben a Kat. 46. §
(4) bekezdése határozta meg az önkormányzati feladat- és hatáskörgyakorlás szabályait az
Mötv. vonatkozó rendelkezéseitől eltérve: a képviselő-testület valamennyi hatáskörét a
polgármester gyakorolta, a képviselő-testületnek veszélyhelyzetben nincs döntési jogköre.
A jelen ügyben tehát az Mötv. által a képviselő-testületi jogkörbe tartozó közmeghallgatás
lebonyolítása a veszélyhelyzetben a polgármester feladat- és hatáskörébe tartozott.
Az adatkezelés jogalapja
Az általános adatvédelmi rendelet 6. cikk (1) bekezdése a)-f) pontjai8 tartalmazzák azokat a
jogalapokat, melyek legalább egyike érvényesülése esetén ítélhető jogszerűnek a személyes
adatok kezelése.
A Hatósághoz 2021. június 14-én érkezett, kérelmezetti nyilatkozat szerint „[…] a
közmeghallgatáson, amely egy nyilvános képviselő-testületi ülés, az ott megjelent, előzetesen
bejelentkezett választópolgárok személyesen mondják el a helyi közügy fogalmába tartozó
észrevételeiket. A közmeghallgatás során kezelt személyes adatok jogszerűségét a GDPR 6.
cikk (1) bekezdés e) pontja biztosítja, miszerint az adatkezelés közérdekű vagy az
adatkezelőre ruházott közhatalmi jogosítvány gyakorlásának keretében végzett feladat
végrehajtásához szükséges. […] A közmeghallgatás zökkenőmentes lebonyolításához, illetve
annak érdekében, hogy az önkormányzat megfelelően teljesítse tájékoztatási kötelezettségét
és ezáltal biztosítsa a polgárok részvételi jogát, szükséges az érintett állampolgárok bizonyos
adatainak a kezelése. A Kérelmező esetében lakóhelyének utcaszintű megjelölésére a területi
beazonosítás miatt volt szükség, hiszen annak megjelölése nélkül nem lehetett volna adekvát
választ adni a területet érintő probléma megoldására.
A nyilvánosságra hozatal nem céllal történt, hanem a közmeghallgatás sajátja, hogy az ott
felszólalók közlik nevüket, és az általuk felvetett helyi közügy beazonosíthatósága érdekében
szűkebb lakókörnyezetüket, esetenként lakcímüket is megjelölik. […]”
A Hatóság jelen ügy kapcsán kérte Kérelmezettet, hogy mutassa be a közmeghallgatáshoz
kapcsolódóan a felszólalók személyes adatai kezelésére vonatkozó gyakorlatát. A Hatóság
kérdése tekintetében a Kérelmezett az alábbi tájékoztatást nyújtotta: „[…] Az SZMSZ már
hivatkozott 93. § (2)-(3) bekezdése az alábbiak szerint rendelkezik:
(2) A közmeghallgatás időpontjáról a kerület polgárait legkésőbb 15 nappal korábban –
hirdetmény közzétételével – a polgármester értesíti. A hirdetményt az alábbi módon kell
közzétenni:
a) a polgármesteri hivatal hirdetőtábláján,
b) a kerületi írott és elektronikus sajtó útján történő megjelenéssel és
c) az önkormányzat honlapján.
Adatvédelmi rendelet 6. cikk (1) A személyes adatok kezelése kizárólag akkor és annyiban jogszerű, amennyiben legalább az
alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a szerződés
megkötését megelőzően az érintett kérésére történő lépések megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett
feladat végrehajtásához szükséges;
f)
az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen
érdekekkel szemben elsőbbséget élveznek az érintett olyan érdekei vagy alapvető jogai és szabadságai, amelyek
személyes adatok védelmét teszik szükségessé, különösen, ha az érintett gyermek.
8

19

(3) a közmeghallgatáson a felszólalás sorrendje sorszámok szerint történik. A sorszám
megkérésével egyidejűleg meg kell jelölni a felszólalás témáját. […] A telefonon és
személyesen igényelt sorszámokat a Polgármesteri Hivatal közmeghallgatás előkészítéséért
felelős köztisztviselője azonnal kiadja a jelentkezőnek, míg az e-mailben jelzett hozzászólások
esetén rövid időn belül tájékoztatja a jelentkezőt a sorszámról és arról, hogy hozzászólása
helyi közügynek minősül-e. A hozzászóló nevét és elérhetőségét (cím, telefonszám, e-mail
cím) felvesszük egy adatbázisba, csak és kizárólag két okból, melyek az állampolgár által
jelzett probléma megoldását szolgálják. Egyrészt amennyiben felvetése a közmeghallgatás
során nem, vagy nem teljes körűen válaszolható meg, úgy részére a törvényes határidőn belül
megfelelő választ tudjunk küldeni a hozzászólása nyomán tett intézkedésekről, amelyeket
vagy saját hatáskörben, vagy a hatáskörrel és illetékességgel rendelkező szervhez történő
továbbítással oldottunk meg. Másrészt, hogy amennyiben felvetése nem tartozik a helyi
közügy kategóriába, úgy ügyét a Polgármesteri Hivatal illetékes szakirodája személyre
szabottan tudja elintézni. […] Fontosnak tartom megjegyezni, hogy összességében a
hagyományos és az online közmeghallgatás adatkezelése nem tér el, és véleményem szerint
megfelel a hatályos adatvédelmi szabályzatunknak, mely az önkormányzat honlapjáról
elérhető az alábbi linken: [...]”
Kérelmezett nyilatkozatában kifejtette továbbá, hogy „[…] A Kérelmező felvetését e-mailben is
megküldte, amelyben lakcímét önként adta meg úgy, hogy az nem kapcsolódott a jelzett
problémához. Ezen e-mailben nem rendelkezett arról, hogy kéri neve elhallgatását, adatai
zártan kezelését, bár az eljáró ügyintéző telefonon részletesen ismertette a közmeghallgatás
jogintézményére vonatkozó Mötv. és SZMSZ-szabályokat. Ezt követően Kérelmező e-mailen
ismételten benyújtott egy újabb, immár helyi közügy kategóriába tartozó felvetést, amelyben
ismételten megadta lakcímét, és továbbra sem rendelkezett annak zártan kezeléséről.[…]”
A Hatóság állásfoglalásaiban többször kiemelte, hogy a közmeghallgatás nyilvánossága a
nyilvános képviselő-testületi üléssel azonos megítélés alá esik, melyből következően nincs
akadálya annak, hogy a képviselő-testületi ülés e speciális formáját ne lehetne élőben
közvetíteni akár az önkormányzat hivatalos honlapján, akár egy közösségi oldalon,
természetesen a magánszféra, a magántitok és a személyiségi jogok védelmének figyelembe
vételével és személyes adatok védelmének maradéktalan biztosításával.
A 11/2019. számú polgármesteri-jegyzői együttes intézkedés […] Adatvédelmi és
Adatbiztonsági Szabályzata (a továbbiakban: Szabályzat)
A Szabályzat a 6/2020. számú polgármesteri-jegyzői együttes intézkedéssel történő
módosítást követően egységes szerkezetben 2020. március 5-én lépett hatályba.
A Szabályzat szerint adatkezelő […] (a továbbiakban: Önkormányzat), valamint […] (a
továbbiakban: Hivatal). A Szabályzat célja: „[…] Az Adatkezelő ügyfelei, leendő ügyfelei és
alkalmazottai számára átláthatóvá kívánja tenni az általa elektronikus vagy hagyományos úton
nyújtott szolgáltatások igénybe vétele során követett adatkezelési eljárásokat, hogy a
természetes személyek személyes adataik kezelésével összefüggő védelméhez kapcsolódó
elvek és szabályok a természetes személyek állampolgárságától és lakóhelyétől függetlenül
érvényesüljenek. Az Adatkezelő alapvető célja, hogy minden esetben tiszteletben tartsa e
természetes személyek alapvető jogait és szabadságait, különösen, ami a személyes adataik
védelméhez való jogukat illeti.” [Szabályzat 1.1.1.]
A Szabályzatban mind az Önkormányzat, mind a Hivatal adatvédelmi tisztviselőjeként a
Perfectus Consilium Kft. került megjelölésre. A Szabályzat 3.2. pontja szerint az adatvédelmi
tisztviselő feladata többek között a közreműködés, illetve segítség nyújtása az adatkezeléssel
összefüggő döntések meghozatalában, valamint az érintettek jogainak biztosításában.
A Szabályzat rendelkezik az adatvédelem szervezete, az adatkezelési nyilvántartás, az érintett

20

jogai, a személyes adatok kezelésére vonatkozó alapelvek, az adatvédelmi hatásvizsgálat és
előzetes konzultáció, az adatvédelmi incidensek kezelése, az adatfeldolgozók, az
adattovábbítás, az adatbiztonsági intézkedések, a felügyeleti hatósággal való együttműködés,
valamint a jogorvoslat tárgyában. A Szabályzat 2. számú melléklete egy biankó adatkezelési
tájékoztató, mely a konkrét adatkezelésre vonatkozó információk kitöltését követően
alkalmazható.
A Szabályzat 5. pont utolsó három bekezdése tartalmaz jelen ügy vonatkozásában releváns
rendelkezéseket:
„[…] Az érintettek jogainak gyakorlásával kapcsolatos igények kezeléséért, az érintetti jogok
biztosításáért és az ezzel kapcsolatban megtett intézkedések nyilvántartásáért a
Közigazgatás-fejlesztési és Szervezési Iroda vezetője felelős.
Az érintettek jogainak gyakorlásával kapcsolatos igények és intézkedések nyilvántartása az
adatkezelési nyilvántartás megfelelő lapján történik. (5. számú melléklet)
Az érintettek jogaik érvényesítését a 4. számú melléklet szerinti Adatszolgáltatási /
adatkezelési kérelem formanyomtatvány kitöltésével, vagy az igény egyéb, írásos
(elektronikus) úton történő rögzítésével és az Adatkezelőhöz történő benyújtásával
kezdeményezik. A kérelmet elektronikus formában az […] e-mail címre, papír alapon a
Közigazgatás-fejlesztési és Szervezési Iroda vezetője részére lehet benyújtani. Az
Irodavezető a kérelem tartalmi vizsgálatát követően dönt a további intézkedések megtételéről,
szükség esetén az adatvédelmi tisztviselő véleményének kikéréséről.[…]”.
A Szabályzat 6., a személyes adatok kezelésére vonatkozó alapelveket részletező pontja
utolsó három bekezdése szabályozza az adatkezelést megelőző folyamatot: „[…] Az
Irodavezető az adatkezelés megkezdése előtt köteles véleményezés céljából az adatvédelmi
tisztviselőnek megküldeni a tervezett adatkezeléssel összefüggő valamennyi érdemi
információt. Az adatvédelmi tisztviselő véleményét 5 munkanapon belül köteles a szervezeti
egység vezetőjének megküldeni. Amennyiben az adatvédelmi tisztviselő véleménye alapján
szükséges az adatkezeléshez az érintett előzetes hozzájárulása, a szervezeti egység vezetője
gondoskodik az érintett 3. számú melléklet szerinti adatkezelési hozzájárulásának
beszerzéséről, továbbá a 2. számú melléklet szerinti adatkezelési tájékoztató
megismertetéséről.
Az adatot fogadó személy köteles a hozzájáruló nyilatkozatot tartalmazó nyomtatvány vagy
nyilatkozat egy eredeti példányát az ügyirathoz papír alapon vagy elektronikusan csatolni és
az Adatkezelő Iratkezelési szabályzatnak megfelelően kezelni.
Az adatot fogadó személy köteles az érintett hozzájárulásának megtagadása esetén a
hozzájárulás megtagadásának következményeit rögzíteni és erről az érintettet tájékoztatni.
[…]”.
A Szabályzat áttekintését követően a Hatóság megállapította, hogy az nem tartalmazza az
Önkormányzat, illetve a Hivatal által ellátott azon feladatcsoportok megjelölését, melyek
ellátása során feltétlenül, vagy esetlegesen személyes adatok kezelése történik, így a jogszerű
adatkezelés megvalósítása tekintetében szükséges az adatvédelmi tisztviselő hatékony
közreműködése.
A Hatóság a szabályzat áttekintését követően megállapította, hogy a Hivatal annak ellenére
nem érintetti jogérvényesítésként kezelte Kérelmező 2021. január 13-án benyújtott személyes
adatai kezelésével kapcsolatos panaszát, és nem vonta be az eljárásba az adatvédelmi
tisztviselőt, hogy beadványában a Kérelmező jogérvényesítése alátámasztásaként
kifejezetten az általános adatvédelmi rendelet 12. cikk (3) bekezdésére, valamint a 17. cikk (1)
bekezdés d) pontjára hivatkozott.
A Kérelmezett válaszaiból egyértelműen kifejeződik, hogy egy egységként kezeli a

21

közmeghallgatás előkészítő, lebonyolító, és dokumentáló szakaszát, és a közmeghallgatás
folyamatában végzett adatkezeléseket sem különbözteti meg egymástól, azokat az Mötv.
nyilvánossági szabályai alapján jogszerűnek ítéli meg.
A Hatóság a felszólalásban jelzett panasz-felvetéssel és annak ügyintézéséhez kapcsolódó
adatkezelés esetében elfogadta a Kérelmezett nyilatkozatát, melyben a közfeladatai ellátása
során végzett adatkezelések jogalapjaként az általános adatvédelmi rendelet 6. cikk (1)
bekezdés e) pontját jelölte meg.
Ugyanakkor a Kérelmezett által a Kérelmező személyes adatainak (név és lakcím) a
közmeghallgatás élő- és videófelvételen, illetve írásos formában történő rögzítésével, és a
videófelvétel, illetve a jegyzőkönyv nyilvánosságra hozatalával megvalósított külön
adatkezelések esetében a Hatóság álláspontja az, hogy jelen esetben a Kérelmező személyes
adatai rögzítésével és nyilvánosságra hozatalával megvalósuló adatkezeléshez kizárólag a
Kérelmező megfelelő, részletes tájékoztatáson alapuló hozzájárulása [általános adatvédelmi
rendelet 6. cikk (1) bekezdés a) pont] lehetett volna a megfelelő jogalap, mellyel azonban
Kérelmezett nem rendelkezett.
A Hatóság osztja Kérelmezett véleményét, mely szerint a hagyományos (jelenléttel járó)
és az online közmeghallgatás adatkezelése alapjaiban nem tér el egymástól, azonban a
Hatóság kiemelten fontosnak tartja, és hangsúlyozza azon álláspontját, mely szerint a
jelenléttel megvalósuló közmeghallgatáson részt vevő állampolgár személyesen tudja
gyakorolni információs önrendelkezési jogát, azaz adott esetben hozzájárulását tudja
adni, vagy tiltakozni tud a személyes adatai jegyzőkönyvben való megjelenítése, és
azok közzététele tekintetében.
A Hatóság ezzel kapcsolatban kiemeli, hogy a panaszolt, online formában megvalósuló
közmeghallgatás esetében, a közösségi portálon jelenleg is megtalálható videóhoz
fűzött, a személyes adatok nyilvánosságra hozatala vonatkozásában tett
tiltakozásokból megállapítható, hogy a közmeghallgatásra jelentkező és azon
felszólalásaik formájában részt vevő állampolgárok az online térben nem tudták
érvényesíteni információs önrendelkezési jogukat. Az online-közmeghallgatás
adatkezelése tekintetében a Hatóság határozott véleménye az, hogy az információs
önrendelkezési jog érvényesülése tekintetében az adatkezelőnek körültekintőbben kell
eljárnia, mivel az állampolgárok személyes adataikat tekintve az online térben sokkal
kiszolgáltatottabb helyzetben vannak, mint a hagyományos közmeghallgatás esetében,
ebből adódóan fontosabb és nagyobb jelentősége van az adatkezeléssel kapcsolatos
adatkezelői tájékoztatásnak.
A Kérelmezett 8. pontbeli nyilatkozatához kapcsolódóan a Hatóság hangsúlyozza, hogy az
adatkezelés jogszerűségének biztosítása az adatkezelés valamennyi szakaszában az
adatkezelő, azaz a Kérelmezett kötelezettsége. Az általános adatvédelmi rendelet 5. cikk (2)
bekezdése rögzíti az elszámoltathatóság elvét, mely szerint az adatkezelő felelős a személyes
adatok jogszerű kezeléséért, továbbá képesnek kell lennie e megfelelés igazolására.
Fentiekre figyelemmel a Hatóság megállapítja, hogy a közmeghallgatás előkészítése során a
helyi közügy beazonosítása tekintetében jogszerűen történt Kérelmező személyes adatainak
kezelése, azonban az online közmeghallgatás lebonyolítása során, valamint a nyilvánosságra
hozott videofelvételen és az arról készült jegyzőkönyvben a Kérelmező személyes adatai
kezelése nélkül is elérhető lett volna a cél: a Kérelmező által felvetett probléma bemutatása,
annak kezelése. A Hatóság álláspontja szerint az általános adatvédelmi rendelet 5. cikk (1)
bekezdés c) pontja szerinti adattakarékosság elvére figyelemmel elegendő lett volna a

22

Kérelmezett által kiadott sorszámra hivatkozni a Kérelmező által felvetett helyi közügy
ismertetésekor.
Kérelmezett nyilatkozatában megjelölt és hivatkozott adatvédelmi szabályzat áttekintését
követően a Hatóság megállapította, hogy az részleteiben nem tartalmaz szabályozást az
önkormányzat működésével kapcsolatos dokumentumok közzététele során megvalósuló
adatkezelés – a személyes adatok felismerhetetlenné tétele – tekintetében.
A Hatóság felhívja a Kérelmezett figyelmét arra, hogy az online közmeghallgatás
adatkezelésének a Szabályzatuk szerinti áttekintésével, illetve a Kérelmező érintetti
kérelme megfelelő kezelésével, valamint az adatvédelmi tisztviselő bevonásával a
jogsértő helyzet elkerülhető lett volna.
Érintetti joggyakorlás – törléshez való jog
Az általános adatvédelmi rendelet 17. cikk (1) bekezdése értelmében az érintett jogosult arra,
hogy kérésére az adatkezelő indokolatlan késedelem nélkül törölje a rá vonatkozó személyes
adatokat, az adatkezelő pedig köteles arra, hogy az érintettre vonatkozó személyes adatokat
indokolatlan késedelem nélkül törölje, ha az alábbi indokok valamelyike fennáll:
a) a személyes adatokra már nincs szükség abból a célból, amelyből azokat gyűjtötték
vagy más módon kezelték;
b) az érintett visszavonja a 6. cikk (1) bekezdésének a) pontja vagy a 9. cikk (2)
bekezdésének a) pontja értelmében az adatkezelés alapját képező hozzájárulását, és
az adatkezelésnek nincs más jogalapja;
c) az érintett a 21. cikk (1) bekezdése alapján tiltakozik az adatkezelése ellen, és nincs
elsőbbséget élvező jogszerű ok az adatkezelésre, vagy az érintett a 21. cikk (2)
bekezdése alapján tiltakozik az adatkezelés ellen;
d) a személyes adatokat jogellenesen kezelték;
e) a személyes adatokat az adatkezelőre alkalmazandó uniós vagy tagállami jogban előírt
jogi kötelezettség teljesítéséhez törölni kell;
f) a személyes adatok gyűjtésére a 8. cikk (1) bekezdésében említett, információs
társadalommal összefüggő szolgáltatások kínálásával kapcsolatosan került sor.
Az általános adatvédelmi rendelet 17. cikk (3) bekezdés b) pontja alapján az (1) és (2)
bekezdés nem alkalmazandó, amennyiben az adatkezelés a személyes adatok kezelését
előíró, az adatkezelőre alkalmazandó uniós vagy tagállami jog szerinti kötelezettség
teljesítése, illetve közérdekből vagy az adatkezelőre ruházott közhatalmi jogosítvány
gyakorlása keretében végzett feladat végrehajtása céljából szükséges.
Jelen eljárásban Kérelmező érintetti joggyakorlás keretében fordult a Kérelmezetthez annak
érdekében, hogy az általa sérelmezett módon nyilvánosságra került személyes adatai törlését
kérje. Ennek érdekében pontosan megjelölte, hogy az online közmeghallgatásról készült
videofelvétel mely részeiben látható, hallható a személyes adata, illetve a felvétel alapján
készített jegyzőkönyvben hol szerepelnek a személyes adatai.
Kérelmezett a tényállás tisztázása érdekében feltett 2. számú kérdésre adott válaszában
fejtette ki a Kérelmező személyes adatai törlésére irányuló kérelme elutasítási okát.
A Hatóság Kérelmezett nyilatkozatával kapcsolatban felhívja figyelmét arra, hogy az általános
adatvédelmi rendelet 15. cikk (1) bekezdése értelmében a Kérelmező időkorlát nélkül,
bármikor jogosult arra, hogy a Kérelmezettől, mint adatkezelőtől visszajelzést kapjon arra
vonatkozóan, hogy személyes adatainak kezelése folyamatban van-e, és ha ilyen adatkezelés
folyamatban van, jogosult arra, hogy a személyes adatokhoz és az adatkezeléssel kapcsolatos

23

információkhoz hozzáférést kapjon, valamint kérje személyes adatainak törlését.
A Hatóság a nyilvános képviselő-testületi ülések adatkezelése vonatkozásában azt a
következetes álláspontot képviseli, mely szerint önmagában az a körülmény, hogy
valamely személyes adat a nyilvános ülésen – ideértve a közmeghallgatást is –
elhangzik, még nem eredményezi azt, hogy az adat e körülményből fakadóan
közérdekből nyilvánossá válna. Az adatok védelmének kötelezettsége a nyilvánosság
ellenére, illetve emellett is megmarad. A Hatóság minden esetben hangsúlyozza a
magánszféra, a magántitok és a személyiségi jogok védelmének figyelembe vételét és
maradéktalan biztosítását a nyilvános üléseken, illetve azok előkészítése és
jegyzőkönyvezése során egyaránt.
Fentiekből következően az adatkezelőknek a GDPR előírásaira figyelemmel kell
megvalósítaniuk a személyes adatok védelmét. Így többek között azt, hogy a személyes
adatok kezelése meghatározott, egyértelmű és jogszerű célból, az előre megjelölt cél
eléréséhez szükséges ideig történjen. Az adatkezelést továbbá oly módon – a megfelelő
technikai és szervezési intézkedések alkalmazásával – kell elvégezni, melynek során garantált
a kezelt személyes adatok megfelelő biztonsága.
A Kérelmező személyes adatai kezelése tekintetében a Hatóság ellentmondásként értékeli a
Kérelmezett 1. pontbeli és utolsó, 8. pontban kifejtett nyilatkozatát. Az 1. pont szerint a
személyes adatok nyilvánosságra hozatala „[n]em céllal történt, hanem a közmeghallgatás
sajátja, hogy az ott felszólalók közlik nevüket, és az általuk felvetett helyi közügy
beazonosíthatósága érdekében szűkebb lakókörnyezetüket, esetenként lakcímüket is
megjelölik.” Ugyanakkor a 8. pontban leírtak szerint „[K]érelmező e-mailen ismételten
benyújtott egy újabb, immár helyi közügy kategóriába tartozó felvetést, amelyben ismételten
megadta lakcímét, és továbbra sem rendelkezett annak zártan kezeléséről.”
A Hatóság álláspontja szerint a nem megfelelő adatkezeléssel megvalósított jogsértés terhét
nem háríthatja át a Kérelmezett adatkezelő az érintettre, jelen esetben a Kérelmezőre. Az
adatkezelő feladata az adatkezelés valamennyi szakaszában annak vizsgálata és
mérlegelése, hogy az érintett által megadott személyes adatok mennyiben szükségesek és
elégségesek az adott adatkezeléshez (adattakarékosság elve, szükségesség-arányosság
elve), illetve, hogy mihez fűződik nagyobb érdek, a Kérelmező által felvetett, a szűkebb
lakókörnyezetét érintő helyi közügyhöz kapcsolódóan a személyes adatainak nyilvánosságra
hozatalához, vagy – figyelemmel a probléma természetére, arra, hogy a Kérelmező a
személyes adatai nyilvánosságra kerülésével inzultusok célpontjává is válhat – a Kérelmező
személyes adatai és magánszférája védelméhez fűződő joga érvényesüléséhez.
Kérelmezett Hatóságnak tett nyilatkozata nem terjedt ki arra, hogy jelen esetben a Kérelmező
érintetti kérelme alapján a Kérelmezett utólag érdekmérlegelési tesztet végzett volna, illetve a
Szabályzat alapján kikérte volna az adatvédelmi tisztviselő álláspontját.
A Hatóság mindezek alapján megállapítja, hogy a Kérelmezett jogellenesen tagadta meg a
Kérelmező érintetti joggyakorlása keretében előterjesztett, a személyes adatai törlésére
irányuló kérelmét.

IV.

Jogkövetkezmények

A Hatóság az általános adatvédelmi rendelet 58. cikk (1) bekezdés b) pontja alapján az
Adatkezelőt elmarasztalta az adatvédelmi jogsértés megvalósításában.

24

A Hatóság a kérelem alapján lefolytatott eljárásban megvizsgálta, hogy indokolt-e a
Kérelmezettel szemben adatvédelmi bírság kiszabása. E tekintetben a Hatóság az általános
adatvédelmi rendelet 83. cikk (2) bekezdése és az Infotv. 75/A. §-a alapján mérlegelte az ügy
összes körülményét, és megítélése szerint az általános adatvédelmi rendelet céljainak
teljesüléséhez a Kérelmezettel szemben jelen ügyben nem szükséges további szankció
alkalmazása.
A Hatóság álláspontja szerint az általános adatvédelmi rendeletben foglalt marasztalás
elegendő és arányos a Kérelmezőt ért jogsértés vonatkozásában.
A fentiek alapján a Hatóság a rendelkező részben foglaltak szerint döntött.

V.

Egyéb kérdések

A Hatóság hatáskörét az Infotv. 38. § (2) és (2a) bekezdése határozza meg, illetékessége az
ország egész területére kiterjed.
A határozat az Ákr. 80-81. §-án és az Infotv. 61. § (1) bekezdésén alapul. A határozat az Ákr.
82. § (1) bekezdése alapján a közlésével véglegessé válik.
A közigazgatási per szabályait a közigazgatási perrendtartásról szóló 2017. évi I. törvény (a
továbbiakban: Kp.) határozza meg. A Kp. 12. § (1) bekezdése alapján a Hatóság döntésével
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés
a) pont aa) alpontja alapján a Fővárosi Törvényszék kizárólagosan illetékes. A Kp. 27. § (1)
bekezdés b) pontja alapján a törvényszék hatáskörébe tartozó perben a jogi képviselet
kötelező. A Kp. 39. § (6) bekezdése szerint a keresetlevél benyújtásának a közigazgatási
cselekmény hatályosulására halasztó hatálya nincs.
A Kp. 124. § (6) bekezdése szerint, ha törvény által megengedett keresethalmazat esetén a
kereseti kérelmek egy részét az egyszerűsített per, másik részét az általános szabályok szerint
kellene elbírálni, a bíróság az általános szabályok szerint jár el.
A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus
ügyintézés és a bizalmi szolgáltatások általános szabályairól szóló 2015. évi CCXXII. törvény
(a továbbiakban: E-ügyintézési tv.) 9. § (1) bekezdés b) pontja szerint az ügyfél jogi képviselője
elektronikus kapcsolattartásra kötelezett.
A keresetlevél benyújtásának idejét és helyét a Kp. 39. § (1) bekezdése határozza meg.
A veszélyhelyzet során érvényesülő egyes eljárásjogi intézkedések újbóli bevezetéséről szóló
112/2021. (III. 6.) Korm. rendelet 31. §-a szerint, ha e rendelet eltérően nem rendelkezik, a
szigorított védekezés a határidők folyását nem érinti. A Veir. 36. § (1)-(3) bekezdése szerint a
szigorított védekezés ideje alatt a bíróság tárgyaláson kívül jár el, ideértve a perorvoslati
eljárásokat is. Ha tárgyalás tartásának lenne helye, vagy azt bármelyik fél kérte, vagy a
tárgyalást már kitűzték, az eljáró bíróság soron kívül értesíti a feleket a tárgyaláson kívüli
elbírálás tényéről, és lehetőséget biztosít arra, hogy a felek nyilatkozataikat írásban
előterjeszthessék.
Ha a perben a szigorított védekezés idején kívül tárgyalást kellene tartani, a felperes akkor
kérheti, hogy a bíróság tárgyaláson kívüli elbírálás helyett a tárgyalást a szigorított védekezés
megszűnését követő időpontra halassza el, ha
a. a bíróság a közigazgatási cselekmény halasztó hatályát legalább részben nem rendelte
el,
b. a keresetindításnak halasztó hatálya van, és a bíróság halasztó hatály feloldását nem
rendelte el,
c. ideiglenes intézkedést nem rendeltek el.

25

A közigazgatási per illetékének mértékét az illetékekről szóló 1990. évi XCIII. törvény
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező
felet.

Budapest, 2021. augusztus 12.
Dr. Péterfalvi Attila
elnök
c. egyetemi tanár

